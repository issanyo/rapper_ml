[Strofa 1 Inoki]
Non so come andrà, ma so che non finirà
Questa sfida con la crudeltà
è quotidiana, in strada, lavoro, lo stress della vita urbana mi attanaglia
Non è la nostalgia la canaglia è chi coi soldi ti abbaglia di potere
Compra il tuo volere
Ti morde per rubarti 1000 £ire
Ogni giorno io trovo da dire pace e amore sono dentro me
Io non ho tabù però so che
Potresti fottermi anche tu senza un perchè
Odio e gelosia nella gente
Muri d'acciaio, non hanno niente oltre alla coltre trasparente
Segnale mentale inesistente
Agente minchia signor tenente
Mi spieghi perchè sono un delinquente, sergente
Mi spieghi perchè lei è intelligente saccente
Ogni giorno una sfida
Sono solo un concorrente che ogni giorno arriva
Ogni ora senza tregua
Se non ci sei sai che la calma si dilegua
E alla stregua con me stesso dò accesso libero all'eccesso
E mi spingo in fondo finchè non sbocco giù nel cesso
Tiro la catena e sono in piedi più di prima, la sfida non finisce
Gioco la regina per difendere il mio re che subisce
La traiettoria di un alfiere
Che colpisce la mia strategia e mi mette giù a sedere
Umiliato al banco, vedo questo bluff non mi stanco di giocare
Datemi un caffè per continuare l'agonismo
Sfido l'organismo il metabolismo
Combatto fino all'istmo di Panama
Mi basterebbe solamente una casetta in Canada
In Trinidad con fiori di lillà e un giardino
Che guardi al di là della città su cui cammino!

[Chorus Inoki x2]
Ogni giorno è una sfida, ogni giorno ci sto
Ferirò, perirò, ma sopravviverò!

É un mondo tremens, sulle ferite cicatrene
Energie negative il mio corpo non le teme
Emergo dal fondale, vita dura, ho il sorriso in bocca uguale
è solo una sfumatura del normale, noia mortale
Il giorno dopo culo a terra leggi annunci sul giornale
Spala il tuo quintale di strada per arrivare in fondo al viale
La sfida non ha leggi proteggi ciò che vale
Dai Romani al Medievale al 2000 è sempre tempo di combattere per respirare
Di abbattere i confini senza tempo per incespicare
Vuoi inerpicarti sugli specchi perchè negli occhi non ci sai guardare
Ogni giorno sfido i blocchi per tornare a casa
E se non c'è l'amore chiudo smoking poi la testa brasa
E vola nella notte, in strada le bottiglie rotte per legittima difesa
A coltellate per un'offesa, brutto sguardo brutta sorpresa
Morte facile, eroina rovina anche chi non è fragile
Notti magiche, notti tragiche
Pagine su pagine il giorno dopo
Un'altra sfida lo stesso scopo
Di piombo metrico ricopro la mia giornata
Inquinata dai gas della giungla cementata
Guadagna la tua paga anche se è una miseria
è questo che ti dicono ed è una cosa seria
Fabiano da Roma a Imperia a Bologna sfida la scarogna
Qualsiasi MC di esser come me se lo sogna
Cognac e caipirinha
Per brindare alla giornata che tra poco si ripiglia
Non so come andrà
Ma so che giocherò finchè avrò fiches sopravviverò, yo!
Sfido il giorno, ogni giorno ci sto!

[Chorus Inoki x4]
Ogni giorno è una sfida, ogni giorno ci sto
Ferirò, perirò, ma sopravviverò!