[Hook: Frank Siciliano]
A-ccade quando meno te l’aspetti ma MO’
Libera il tuo cuore dagli aspetti che RE-sistono
E agli stimoli non reagiscono
Tieniti forte perché
A-ccade quando meno te l’aspetti ma MO’
Sta a te coltivare questi aspetti che RE-spirano, solo se gli si dà ossigeno
Tu non dir di no, man

[Verse 1: Ghemon]
E’ un giorno uguale nella sua diversità a mille altri
La pioggia trova il modo
E suona col suo ritmo pizzicato tra i palazzi
Quando il cielo è grigio topo, in questo traffico che odio
Ed è più facile incrociare gli sguardi
L’amore è senza manifestazione in questa fretta
Che hanno tutte le persone di provare a superarsi
È per competizione che il mondo è selettivo
E conta il tuo quoziente intellettivo più del cuore
È la ragione che fa la differenza, quando invece basterebbe un’addizione
Per colmare i nostri vuoti, riprenderci gli spazi più remoti
E so di certo che non lo vogliamo in pochi

[Hook: Frank Siciliano]

[Verse 2: Ghemon]
La nostra fretta proverbiale, le nostre distrazioni
I nostri pregiudizi verso ciò che non capiamo
E ci pare anormale
Etichettiamo una coppia di sesso uguale
Nonostante si dicano “Ti Amo”
E ticchettiamo nervosi perché il fatto è contro morale
Perché è contro il pudore e va perseguito nel penale
Io rispetto ogni opinione, e spero che ogni padrone
Non distingua gli ormoni dentro al sudore
Di chi mette a lavorare
E forse per centrare il cuore, dovresti rinunciare
A fare quello complicato snob e cerebrale
Che se è fondamentale preservarsi
Il rischio è di restare solo e solo rischi di invecchiarci
Se invece d’inventarci dei modi per dividerci dagli altri
Con due tavole e tre chiodi
Con gli stessi provassimo ad incrociarci ancora
Saremmo come gli sguardi della mia prima strofa

[Hook: Frank Siciliano]

[Verse 2: Ghemon]
E ora lo vedo
L’amore che ho sprecato mi ha reso più concreto
L’amore che ho donato non è tornato più dietro
O almeno non nei modi in cui volevo e nella proporzione giusta
Credo nella passione perché tutto muove
E ancora credo nell’amore come unica soluzione
C’è chi sceglie il dove e crede alla magia
O c’è chi guarda altrove, perché è convinto che sia solo illusione

[Hook: Frank Siciliano]