[Strofa 1: Mistaman]
Se mi leggessi nella mente mentre scrivo questa roba
Capiresti che non sono un personaggio, sono una persona
C'è chi sta con te aspettandosi qualcosa in cambio
Firma un contratto specificando quanto
Io, voglio restarti accanto e non ho fretta di arrivare a una meta
Voglio godermi questo viaggio
Straccio un altro foglio, voglio darti le mie meglio rime
Per gli altri son buone le prime, che dire?
Un foglio bianco è uno specchio e se tu piangi non ride
Puoi truccarti e non sentirti più vecchio
Ma alla fine stai sprecando fiato quando stai urlando che sei un altro e intanto
Il tuo vero io sta soffocando
Far spiegare quel che provo a un musicologo
Equivale a far spiegare l'amore a un cardiologo
Io che ora muoio per tornare nella culla
Sono Dio quando creo qualcosa dal nulla

[Rit.: Giallo]
Sei la mia vita, la mia sfida, sei la mia libertà
La prima e l'ultima, per me sei l'unica
Tu sei la chiave del mio cuore perché
Non so dare amore senza di te
La prima e l'ultima, per me sei l'unica
Solo tu sei la mia musica

[Strofa 2: Mistaman]
Hey non preoccuparti se io firmo per le major, io firmo perle
Vorrei poterle mettere assieme per seguire il filo di 'sta vita strana
E alla fine regalarti una collana
Chi come me ti ama ti vorrebbe libera
Da chi ti tratta da puttana e poi non ti desidera
Scappa da chi ti scarica senza sapere chi sei
Voglio toccarti con le mani come i veri DJ, hey
Chi ti sta ad ascoltare solo quando suona il cellulare
È un superficiale chi ti vuole etichettare e ti spiega in un giornale
Pensa a te, va be', ma è una sega mentale
Voglio portarti con me, lontano dai riflettori
Con i miei amici migliori, non con gli addetti ai lavori
Sai il problema qual è? Son tutti pieni di sé
Io sono pieno di se e perché

[Rit.: Giallo]
Sei la mia vita, la mia sfida, sei la mia libertà
La prima e l'ultima, per me sei l'unica
Tu sei la chiave del mio cuore perché
Non so dare amore senza di te
La prima e l'ultima, per me sei l'unica
Solo tu sei la mia musica

[Strofa 3: Mistaman & Giallo]
Sei il mio primo vero amore, lo sai
La mia chitarra per te non si scorda mai
Ti muovi a tempo coi miei battiti, scaldami
Mandami su di giri, poi rilassami, calmami, respiri
Abbracciami, espiri, parlami nel tuo linguaggio universale
E se la vita è fatta a scale
Mantieni l'armonia sia se si scende o se si sale

[Rit.: Giallo]
Sei la mia vita, la mia sfida, sei la mia libertà
La prima e l'ultima, per me sei l'unica
Tu sei la chiave del mio cuore perché
Non so dare amore senza di te
La prima e l'ultima, per me sei l'unica
Solo tu sei la mia musica