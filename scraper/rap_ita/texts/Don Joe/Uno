[Strofa 1]
Generazione psicopatica
In clima da guerra in prima Linea
Però in pratica di dieci nove stanno in ketamina
E se gia prima era tragica ora sfiora il dramma
Ed è Gamma cromatica che oscura ogni programma
E se l'aria si infiamma sono nessi d'amianto
Un occhio che si appanna anche se ancora non ha pianto
Ed è un vetro infranto in cui guardi attraverso
Impronte sul cemento anche se fai il percorso inverso
E anche se ho perso le occasioni più nitide
Stasi sulle frasi verso basi più solide
Ma siamo alle solite qualcosa è poco chiaro
Come nato per rappare e adesso pseudo metallaro ovvero
Milioni d'euro per un flop, regina dell'hip hop
Che adesso in radio Spinge i dischi delle Lollipop
Zero gradi stop qua c'è un difetto
Sta merda riempie armadi o svuota sogni nel cassetto?

[Rit] (x2)
Adesso vuoi capire se puoi credere a qualcuno
C'è fame di potere ma c'è chi resta a digiuno
Uno, per vedere le tue verità distrutte
C'è sete di sapere ma non me le bevo tutte

[Strofa 2]
Probabilmente non c'è niente di peggio che credere al
Punteggio
Bè adesso è già un lusso andare a chiudere in pareggio
E se spesso indietreggio fino al punto di partenza
È perché proseguo il viaggio, ma in corsia d'emergenza
Ed è la consistenza che distingue sto ambiente
Finti dreadlocks sopra calvizie incipiente
Ma è principalmente una questione di presenza
Ed è già più che eloquente l'inversione di tendenza
Ed ora che manca assenza di trame più estreme
Volevi il conto in banca e stai alla banca del seme
A volte conviene, a volte è un'illusione
Tra canzoni disinvolte che durano una stagione
E allora la situazione si commenta da sola, è una sòla
è l'estinzione della vecchia scuola
Ci si consola sapendo che sappiamo
Qualcuno parla piano io vado più lontano

[Rit] (x2)
Adesso vuoi capire se puoi credere a qualcuno
C'è fame di potere ma c'è chi resta a digiuno
Uno, per vedere le tue verità distrutte
C'è sete di sapere ma non me le bevo tutte

[Strofa 3]
Bueno, complimenti almeno vedo del coraggio
E so che ce ne va un casino tra Sanremo e il Primo Maggio
è un viaggio clandestino se il primo dei tuoi pensieri
è per l'ingaggio più vicino a una cifra da 5 zeri
Dai siamo sinceri è per questo che lo facciamo
Anche se resto dell'idea che il più onesto sia un ciarlatano
E ormai riconosciamo chi ha finito sta vergogna
E sappiamo che il più pulito garantito ha la rogna
Poi ci domandiamo se bisogna aver paura
Di chi sogna un posto a tavola ma mangia spazzatura
Di chi su sta cultura ci ha soltanto speculato
Di chi va addirittura ad MTV e fa l'impegnato
Di chi si è accontentato solo di mezza misura
E pure se smontato il suo logo è una montatura
Di chi su st'andatura rallenta e sì
Per ogni cosa sicura qui ce ne s'inventa trenta

[Rit] (x4)
Adesso vuoi capire se puoi credere a qualcuno
C'è fame di potere ma c'è chi resta a digiuno
Uno, per vedere le tue verità distrutte
C'è sete di sapere ma non me le bevo tutte