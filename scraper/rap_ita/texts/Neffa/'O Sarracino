'O sarracino, 'o sarracino
Bellu guaglione!
'O sarracino, 'o sarracino
Tutt''e ffemmene fa 'nnammurá...
Tene 'e capille ricce ricce...
Ll'uocchie 'e brigante e 'o sole 'nfaccia...
Ogne figliola s'appiccia si 'o vede 'e passá...
Na sigaretta 'mmocca...
Na mana dint''a sacca...
E se ne va, smargiasso, pe' tutt''a cittá...

'O sarracino, 'o sarracino
Bellu guaglione!
'O sarracino, 'o sarracino
Tutt''e ffemmene fa suspirá...
E' bello 'e faccia
è bello 'e core:
Sape fá 'ammore...
E' malandrino, è tentatore...
Si 'o guardate ve fa 'nnammurá

E na bionda s'avvelena, e na bruna se ne more...
E' veleno o calamita?
Chisto a 'e ffemmene che lle fa?

'O sarracino, 'o sarracino
Bellu guaglione...
E' bello 'e faccia
è bello 'e core:
Tutt''e ffemmene fa 'nnammurá!
'O sarracino, 'o sarracino
Bellu guaglione!
'O sarracino, 'o sarracino
Tutt''e ffemmene fa suspirá...
E' bello 'e faccia, è bello 'e core:
Sape fá 'ammore...
E' malandrino, è tentatore...
Si 'o guardate ve fa 'nnammurá

Ma na rossa, ll'ata sera, cu nu vaso e cu na scusa
T'ha arrubbato anema e core!
Sarracino nun si' cchiù tu!...

'O sarracino, 'o sarracino
Bellu guaglione!
'O sarracino, 'o sarracino
Tutt''e ffemmene fa 'nnammurá...
Sarracino, sarracino!