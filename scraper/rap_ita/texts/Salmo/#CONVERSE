Hai contato centomila passi per arrivare da nessuna parte.
Pensavi che i numeri fossero importanti, ma l’unica cosa che conta è non sapere dove stai andando.
A volte vuoi sentirti parte di qualcosa, parte di qualcuno.
Altre volte ti piace stare solo, sentirti di troppo.
D’altronde il mondo è una scarpa gigante, ma col numero sbagliato. Ti potresti girare su te stesso solo per sentire il gusto della nausea, fino a vomitare in faccia alla realtà e ammettere che sei un sognatore, e non riesci a stare fermo.
Dicono che le cose belle durano poco... e come dargli torto?
Se un arcobaleno durasse più di un quarto d’ora chi cazzo lo guarderebbe più?!
Tu credi sia comodo illudersi e pensare che le cose non cambieranno mai, ma ad ogni stagione la pelle si stacca e l’unica cosa che puoi fare è continuare a strisciare.
Noi detestiamo essere abitudinari, perché le abitudini partono lentamente e molto prima che tu realizzi di possedere un’abitudine, è l’abitudine che ti possiede.