[Intro]
Quello a cui state per assistere è in assoluto il primo esperimento su soggetto umano di conversione da materia organica a impulso sonoro. Al soggetto "Mista" verrà inoculata tramite iniezione epidurale una sostanza in grado di destabilizzare il campo intrinseco del suo organismo. Conseguentemente il suo corpo sublimerà in pura energia permettendo allo speciale condensatore del nostro microfono di canalizzarla. Se i nostri calcoli sono corretti il soggetto "Mista" manterrà la sua coscienza descrivendoci in prima persona la sua esperienza

[Strofa 1: Mistaman]
Yao! La fotta mi sale dal midollo spinale
Mi arriva in bocca e la voglio sputare
La stanza scompare quando attacco a rappare
Sento una botta e tutto il corpo che mi fa male
Ehi yao! L'aria si comprime e decomprime finché imprime
Alla membrana un'onda che varia con le mie rime
Seguo il flusso e divento un impulso analogico
Son dentro al cavo che sgomito, tra un po vomito
La mia massa è collassata, il mio archetipo energetico precipita attirato da un potere magnetico in un frenetico "bzz"
Poi esco dall'altro capo del cavo mi sento attirato
E vengo inglobato da una valvola
Il corpo si scalda, si sfalda e poi si rinsalda e sto da favola
Le mie mani, le mie braccia, la mia faccia, la mia pancia
Sto prendendo peso, sempre più peso
è l'effetto del pre-amp acceso, hey!
Piano col Gain! Mi avete reso obeso!
"Ok." dice il fonico, "ora diminuisco"
Io mi guardo attonito mentre ridimagrisco, Cristo!
Esco dal pre-amp per entrare nel convertitore da analog a digitale, parte una scansione totale a 24 bit, oh shit!
Sono stato digitalizzato e dato in pasto ai plug-in
Ok proviamo con il pitch tipo heyhey, heyhey, hey
No, riportami più su di così tipo heyhey, heyhey, hey
Cazzo riportami giù...ok! Ora proviamo l'autotune yeyihey!
Mi hanno detto che era morto quindi io lo toglierei
Mi fa troppo T-Pain, rimettimi normale e pompa un po' di delay
Ora dammi la mia voce sulla destra, ora sulla sinistra
Più a destra, più a sinistra
Hey, ciao come ti chiami? Piacere sono Mista
Anch'io mi chiamo Mista. Mmm la tua faccia l'ho già vista
Yao! Rimetti tutto al centro, presto prima che impazzisca
Anzi è tempo che sto esperimento finisca
Esporta il progetto e masterizzami ora
Seleziona come supporto il mio vecchio corpo
Mi accorgo che mi scompongo e ricompongo
E ritorno in un secondo nella mia forma fisica
Percepisco l'energia e la mia massa che l'assimila