[Verse]
L’universo non esiste è solo un beat di Fid Mella
Il big bang era la cassa che creò ogni particella
Teorie catastrofiste ora si aspettano un rullante
Che quando colpisse sarebbe apocalisse all’istante
Io son la voce che vi annichilisce ingollo candeggine lisce
Così la voce mi si schiarisce
Cambio il mondo con la forza delle idee
E se ho la luna storta inverto le maree (eeram)
Nato l’11 settembre all’epicentro di un terremoto
Destinato in quel momento a buttar giù tutto quello che trovo
Mentre gli altri rappers fanno i poco di buono
Ma in quel che fanno c’è poco di buono io non li ascolto li ignoro
Ma con tanta insistenza che se uno pensa
A quanto li ignoro può dubitare della sua stessa esistenza
Io miglioro in modo esponenziale
E se smetto di rappare miglioro per inerzia
Mistaman qualsiasi cosa faccia è inattaccabile
Un po' come un poster con la tua faccia
Ammazza senza lasciar traccia se quelli di C.S.I
Seguon le mie tracce è perchè mi seguon su Spotify
Ho il butterfly effect del rap una farfalla sbatte
Un'ala in Giappone altrove si forma un ciclone
Se grido dall’Italia ah yeah l’onda si propaga
Dalla placca e si stacca la faglia di Sant'Andrea
Mors tua vita mea requiescat in pace
Vuoi la guerra? Son dio in terra già da ere passate
E' da millenni che mi venerano riconosci la mia faccia
Su un busto di Akhenaton oppure all’Isola di Pasqua
Vengo dal futuro ogni quattro battute rubo
Idee agli MCs prima che gli sian venute e le sfrutto
Faccio scopare rime fighe con rime cazzute
9 mesi dopo ho un disco nuovo che non si discute
Ogni mio verso è un versetto: sacre scritture
Scrivo così bene che se quando rappo c’è eco
Non intendo l'effetto
Ma che viene in studio pure Umberto Eco
Nel frattempo tu hai scoperto l’acqua calda
Buttatela addosso e cambia genere come Ranma
Parti a studiarla dal principio se vuoi farla
Perchè parti dalla fine come i manga?
Siete troppo gasati (calma) vi bevo tutti in due sorsate
M’iscrivo a un contest di rutti e lo vinco ruttando dubstep
Voi suonate fresh? Io scrivo in un igloo
Freddure coll’azoto liquido mentre bevo Paraflù
Giù più del vostro zero assoluto
Congelo a mezz’aria le parole quando sputo
Contando questi versi in sto momento ti sei accorto
Che rappando sto facendo un 48 (esatto)
Ho doppia vista doppio udito doppio olfatto
I miei testi han doppi sensi che non avresti mai trovato
Riempio un foglio A4 guidando un’audi A4
Sull’autostrada A4 con 3 tipe per una roba a 4
E c’è chi ha 4 barre in croce e vuole fare il rap
Con 4 barre in croce facci un hashtag
Così impari a star sull’argomento muore un bimbominkia
Ogni volta che qualcuno twitta una mia rima o un mio pezzo
Se in un testo metto tutto me stesso
Prosciugo tutto l’inchiostro del nostro universo
Perciò tutto è compresso nella mia scatola cranica
Non sfido rappers ma ogni legge termodinamica
Ho una mente telepatica a volte scappa una rima
Se te ne viene una figa l’ho trasmessa io per sbaglio prima
La tua roba è ridicola non reppi fresh
Neanche con la bocca piena di ricola frisk e fisherman, finiscila
Dagli occhi sparo raggi laser ti cancello i tattoo
Spacco ossa così ad arte che se hai una frattura esposta
Viene esposta anche al Louvres ti rischedulo il tour
Le prime date te le fisso a Lourdes
Ne vuoi di più? Ho rimedi dolorosi
Il mio calcio è così forte che cura l'osteoporosi
Vi sentite coraggiosi? Ne ho per tutti
Partecipa al concorso e passa al pronto soccorso per la raccolta punti
Prendi appunti ti dimostro che son scarso e tu fai brutto
Beh è una dimostrazione per assurdo
Tu sei alle elementari e impari a e i o u
Io ho doti vocali con cui a-ggre-disco il groove
A te serve una tac io son troppo hi-tech te c’hai troppi tic
Toc toc chi è? Apri o ti spezzo tipo tuc
Vai in fuga come bach looser come beck ti uccido con la bic
Buck buck man sparo rime sul mio book
Fai ricorso al TAR resti sul par terre t’investo con un tir
Non sono Thor ma vi fulmino quando sto in tour
Se mi chiedi il pass calci come a PES crepa rest in peace
Dammi il pin del pos esplodi pletora di pus
Woof! percepisci quanta forza in sta storia?
La base non è in midi è fatta in Midichlorian
Il microfono è una spada laser  vuoi che te lo passi?
Se lo accendi per rapparci ti ci ammazzi
Il tuo cd è davvero avanti ad ogni traccia che partiva
Infatti skippavamo avanti a quella successiva
Non chiamar sto MC nel tuo disco lo distruggerei
Come Will Smith col disco degli alieni in Independence Day
Hey tu vuoi le views di Gangnam
Se scorreggio sull’iPhone esce il tuo pezzo su Shazam
Hey yo ti pompi con un superflow
Peccato che non dici un cazzo mi ricordi Scatman John
Faccio il rap da quando si chiamava hip hop
E lo farò quando tu non lo farai
La mia ricetta per ‘sta merda è 33% flow
33 di contenuti 33 di punchline (e lo sai)
Più un’un per cento di genio che voi non avrete mai

[Outro]
Mista non è un'artista ma uno scienziato