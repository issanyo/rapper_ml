Fra i flussi dei venti violenti e i nembi dei cieli neri
Io fui travolto da un'onda di 30 metri interi
Poi fui portato giù a fondo per 30 piedi
Vidi la morte ai fianchi, aveva gli occhi bianchi
Ma nella furia delle acque riuscii ad emergere
E tra gli assi sfasciati e tra le intemperie, man
Stretto a una cassa di spezie riuscii a non cedere
E me ne andai su una scialuppa alla deriva per mesi
Il sole infisse la mia figura in sciagura
Più morsi che l'arsura, la dentatura dei barracuda
Tatuò di schiuma la mia pelle nuda
Ed io col sale fra le piaghe alla luce della luna
Alla nona settimana vidi una baia lontana
I gabbiani scivolavano tra le nuvole e una rada
Chi mi trasse in salvo sulla sabbia chiara
In un'isola dispersa in qualche atollo attorno all'Asia

Ehi, ehi, dov'è che va?
Ehi, ehi, dov'è che va, man?
Ehi, ehi, dov'è che sta andando solo...?
Ehi, ehi, dov'è che va?
Ehi, ehi, dov'è che va, man?
Ehi, ehi, dov'è che sta andando solo?

Dove mi volle il mare, forse non mi volle o non mi volle male
Prima la risacca e la bonaccia mi rese grazia
Gli indigeni mi accolsero come una madre
Per questi senza Dio ero un dio venuto dall'acqua
Vivevano nudi su lunghi fiumi in gruppi chiusi
Fra piante dai fusti lunghi, case fatte di funi
Quando il vento portava le foglie di palma a ritmo
Spargeva con calma il profumo dolce dell'ibiscus
Mi curarono piaghe aperte con impacchi d'erbe
Io tra questi pescatori di cernie, cercatori di perle
Ritrovai le forze e raddrizzai la schiena
Imparai a pescare a mani nude i piccoli pesci di barriera
Una sera disteso sul dorso davanti al mare mosso
Sulla schiena i panni caldi di una ragazza del posto
Guardavo sereno sto paradiso di mare e cielo
Fitto di [?] e reso ricco da colonne di corallo nero
A un tratto un flutto mi colpì il volto, mi destai di colpo
Ero di nuovo un naufrago mezzo morto
Mentre il caldo calcinava il mio corpo sciolto
Nessuna terra in vista, tutto blu sotto, tutto blu intorno

Ehi, ehi, dov'è che va?
Ehi, ehi, dov'è che va, man?
Ehi, ehi, dov'è che sta andando solo...?
Ehi, ehi, dov'è che va?
Ehi, ehi, dov'è che va, man?
Ehi, ehi, dov'è che sta andando solo...?