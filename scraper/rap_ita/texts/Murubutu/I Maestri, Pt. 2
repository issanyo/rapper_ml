I Maestri Pt.2
RIT
Chiudendo gli occhi, accedo ai tomi prendo fiato e vivo rapito in toto dalle spire di questa realtà, solco gli inchiostri,nuovi porti,perdo il tatto e ammiro, ogni destino é un bivio già scritto dentro a un libro
Chiudendo gli occhi accedo a mondi fatti in carta e filo, ora mi muovo fra i profili di queste città, chiuso fra i bordi,fra i contorni prendo atto e stimolo, ogni destino é un bivio che attivo quando scrivo

Accadde tutto in un lampo, in un luogo di scambio, in un giorno di Marzo nel reparto dedicato al romanzo del mercato a San Salvio. Parlavo con Carlo Corallo poi d'un tratto un lampo distante e ci trovammo in un bivio,dentro un passo in un libro, in un campo di stampe. In un mare di carte qua in viaggio tra un passo del Tasso e un canto di Dante, tra un diario di Kafka e una fiaba di  Marquez e fra una trama di Gadda e un passaggio di un saggio di Sartre, avvolti dall'alba compatta come dentro una saga di Fante. E camminando sulle righe tra i fili, tra le scritte ed i plichi, tra i fili sui righi qui é una giungla di libri piú fitta della giungla di Kipling, raggiunta una reggia di righi in mezzo a una steppa di stili, noi sopra una vetta di libri come sul mare di nebbia di Friedrich. Ma nuovi mondi ora pulsano,spuntano e si urtano: piú personaggi che in Bulgakov, piú paesaggi che in Turgenov e ci troveranno tra ste pagine in supplica in cerca dell'ultima, sono io il vecchio che leggeva i romanzi d'amore tu chiedi a Sepúlveda

RIT
Chiudendo gli occhi, accedo ai tomi prendo fiato e vivo rapito in toto dalle spire di questa realtà, solco gli inchiostri,nuovi porti,perdo il tatto e ammiro, ogni destino é un bivio già scritto dentro a un libro
Chiudendo gli occhi accedo a mondi fatti in carta e filo, ora mi muovo fra i profili di queste città, chiuso fra i bordi,fra i contorni prendo atto e stimolo, ogni destino é un bivio che attivo quando scrivo

Scorrendo sopra vecchie pagine dei tomi con la mano abbiamo scoperto dentro,un luogo lontano,splendido volando in alto su una fattoria ed un campo nel verde, dove venne il  piú grande boato durato un battito, in un lampo e la mano mia ha lavato via l'anatomia dell'atomo in un attimo. Noi,cadendo come foglie su un oceano atlantico candido di fogli accanto guardiamo il cielo che cambia, sarà falso o vero? Mi chiedo il guardiano che ci ha ingabbiato sarà un gabbiano o sarà un mago cieco,Saramago,Cechov?. Sta nella moleskine dei miei maestri la risposta che cerco,quindi penso in mezzo ai venti persistenti e qui noi ci siamo immersi,vedi?  persi per i versi veri scelti da Percy Shelley e con questi Schelling,Dostoevskij
Ruiz Zafón e Proust, Camus,Hugo,Neruda
E Woolf ha il foglio waterproof tra le onde blu
E in piú Brontë,Ende e Orwell
Qua no non può demordere la coltre che sale da queste  tegole su un salice poi nella segale di salinger e va dove corre
Holden
L' avverto forte,mi chiama:
é un'altra attesa di carta,d'altronde Siddhartha
é dovuto crescere con chi ama col Brahman, poi, convinta Kamala,Govinda prima di essere Gotama; ora "sulla strada",vedi, un libro fa di una persona sola
Primo Levi,Rimbaud,Fante,Pessoa,Zola
Dentro un'altra storia
Che mi racconterà Milan Kundera in cui
Brucio gli origami, viaggio tra uragani,  rimango cupo nei richiami quando dentro mura a quadri
Guardo muto Murubutu e muto in Murakami
Vado,ora chiamami Orator
Qui certe navi sono plichi centenari
Senza ricetta,orari o radio
E via di fretta tra i fari a salpare per i mari o con Salgari e Sandokan alla ricerca del
Santo Graal letterario

RIT
Chiudendo gli occhi, accedo ai tomi prendo fiato e vivo rapito in toto dalle spire di questa realtà, solco gli inchiostri,nuovi porti,perdo il tatto e ammiro, ogni destino é un bivio già scritto dentro a un libro
Chiudendo gli occhi accedo a mondi fatti in carta e filo, ora mi muovo fra i profili di queste città, chiuso fra i bordi,fra i contorni prendo atto e stimolo, ogni destino é un bivio che attivo quando scrivo