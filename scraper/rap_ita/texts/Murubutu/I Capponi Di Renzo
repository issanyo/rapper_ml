Enzo si sveglia nel buio della mattina
In un buco con la cucina
C'è il letto più la latrina
L'effetto dell'aspirina
Poi il freddo sopra le dita
Poi il sole sveglia le foglie
E ne scioglie la prima brina, sì
Enzo si stira e riflette su come gira
La vita è tutta in salita
Alla fine non c'è una cima
Alla fine è una linea grigia
La fila, poi l'officina
Ma la sua fibra non si spezza
Attrezza una via d'uscita
Enzo si veste e poi scende nella movida
Discende una via vicina
S'immerge nel nuovo clima
Sbadiglia mentre cammina
Si specchia in una panchina
È una sciarpa, una divisa
Che appoggia sulla camicia
Enzo trascina i suoi anni, ha una quarantina
Ma i drammi della sua vita
Son da anni sulla fedina
Lui vuole la lotta viva
Una botta d'adrenalina
Ma oggi è il giorno buono
C'è il giorno della partita
Enzo non si stima
Ma questo non lo confida
Enzo ha una diffida
Ma questo non lo confina
La sfida che lo accattiva
Che annida una nuova ira
Che allinea la sfida attira
Riattiva una rabbia antica

Enzo al centro della curva picchia testa a testa
Nello scontro contro gli altri Enzo pesta pesta
È la sua rabbia che spurga
Urla sopra i suoi ultras
Enzo primo testa a testa si fa curva a curva
Enzo picchia forte, sfoga tutti i dolori che ha dentro
Enzo picchia forte, perché sono i campioni da tempo
Enzo picchia forte, perché sono i campioni al momento
Antonio ed Enzo, sono come i capponi di Renzo

"Queste immagini sono state riprese da una telecamera di Rai Sport
Il problema è che quella telecamera avrebbe dovuto riprendere una partita di calcio
Ventidue persone che corrono dietro a un pallone in nome dello sport"

Antonio
Per tutti sono Tony o Tonino, saluta il giorno
Impugna il distintivo che sta sotto il cuscino
E non sa se è un sogno
Ripercorre all'indietro il cammino che in un colpo e senza sconto
Lo ha reso celerino
Perché il destino forse ha riso alle sue beffe
Quando lo ha spinto dritto dalle fosse alle caserme
Non l'avrebbe mai detto "A chi? A me?"
Ma tra i frutti dell'amore c'è la triade
Si dice "Sì, a te"
Mentre si veste lento come Achille nell'Iliade
Poi esce svelto, si guarda nello specchio
Sta con le due in cucina ma sulle sue
Oggi è il match clou e
Lui è in prima linea
La camionetta non tarda come suo solito, Tony
Viaggia insieme a Enzo stretto tra un doppio gomito
Freme mentre sente che la curva si avvicina
Fiuta ultras ed è uno squalo con l'emoglobina ma
Già dall'entrata la massa si accalca e scalcia
Poi Tonio riconosce una faccia di chi li attacca
Enzo era un fratello ma ora nessuna remora
Nel giorno dello scontro non c'è deroga alla regola

Enzo al centro della curva picchia testa a testa
Nello scontro contro gli altri Enzo pesta pesta
È la sua rabbia che spurga
Urla sopra i suoi ultras
Enzo primo testa a testa si fa curva a curva
Enzo picchia forte, sfoga tutti i dolori che ha dentro
Enzo picchia forte, perché sono i campioni da tempo
Enzo picchia forte, perché sono i campioni al momento
Antonio ed Enzo, sono come i capponi di Renzo

"Ma invece è accaduto qualcosa di sbagliato
I tifosi... tutti assieme, hanno deciso di dare battaglia
Tre scontri davanti allo Stadio Olimpico, nonostante il rinvio della partita...
Lanci di petardi e lacrimogeni e tutto sembrava finito e invece era soltanto l'inizio
Qualche centinaio di tifosi, armati di sassi e bastoni, hanno attaccato un commissariato, dando alle fiamme un mezzo della Polizia
Poi si sono spostati alla caserma del Reparto Volanti, in via Guido Reni
Anche qui un attacco in piena regola, fermato solo dall'intervento dei reparti anti-sommossa"