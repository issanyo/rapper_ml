X si fermò un attimo per tremare di pura paura
Una palude di luce illuminava la pianura
Il sudore della corsa alluvionava la sua nuca
Poi la folla lo intravide e per lui fu ancora fuga, ora
Scappa uomo oltre, monti e valli
Qua la folla lo inseguiva già da molti anni
E il dolore che fluiva dai suoi polsi e i calli
Irrorava i capillari e gli occhi gonfi e gialli
Correva oltre il possibile, puniva il corpo oltre il limite
Tutto ciò che vide in corsa restava al bordo dell'iride
I suoi giorni una pianta acerba cresciuta in fretta senza odori
Il suo cuore un parco fitto di mala erba senza fiori
Correva fuggendo la morte, scansava [?] figure
I latrati dei cani, i richiami ne urlavano il nome
Poi finalmente un buio complice scese a coprirgli il volto
Un buio tale che pareva che la luna fosse morta di colpo
X si nascose in un bosco appogiandosi al pruno marrone
La terra di cenere, le membra ormai gelide
Vedeva il domani offuscato dal fumo sul dove e sul come
Picchiava le mani sul ferro, calci di mulo sul cuore
Poi di nuova la corsa girandosi indietro ad ogni rumore
Un corpo è una macchina, la paura come motore
La sua figura in fuga la videro andare verso la sorte e oltre
Ne seguirono le ombre finché non fu tutt'uno con l'orizzonte

Ma fu una futile, fu una futile
Fu una futile fuga inutile
Fu una futile, fu una futile
Fu una futile fuga inutile
Ma fu una futile, fu una futile
Fu una futile fuga inutile
Fu una futile, fu una futile
E per quanto lui scappasse andava sempre più giù

Oltre le fronde e l'orizzonte non c'è calma per X
Che corre a perdifiato e inciampa
Spreca le poche forze in troppe svolte in mezzo ai papaveri
Confonde e nasconde ogni traccia, poi
Squadra le folle con sguardo da camaleonte
Vede insieme dietro, a fianco, in alto e di fronte
In un continuo giro su di sé come un derviscio
E con il rischio che ogni diversivo sia (futile)
X è a un bivio, indeciso
Se sia il destino che gioca con lui o
Quale sia stato il maleficio o l'intruglio
La molla che muove chi l'odia a quel punto
Ma non in tutte le fughe si è tallonati
X non ha alibi, X non ha ali
Ci sono oscure paure nei crani umani
X non ha alibi, X non ha ali

Ma fu una futile, fu una futile
Fu una futile fuga inutile
Fu una futile, fu una futile
Fu una futile fuga inutile
Ma fu una futile, fu una futile
Fu una futile fuga inutile
Fu una futile, fu una futile
E per quanto lui scappasse andava sempre più giù