La linea eterna del respiro della terra
La linea eterea del sospiro che la genera, che la celebra

Il corridore sui sentieri invisibili
Il suonatore delle armoniche a sibili
Il viaggiatore sulle vie dei respiri
Primo scultore delle spire e dei cirri
E il corridore fra alta e bassa pressione
Salta e passa ogni mole, qua alza e abbassa l'umore (?)

Voce sottile fra i profumi dei loti
Capace di spostare nubi dentro ai tuoi occhi
E lui ruggiva danzando sugli arenili
Violando vele e mulini, chiamando l'ira dei fuochi

Io che cercavo di prenderlo fra i declivi
Ma il silenzio dei suoi fili rimase nei pugni vuoti
Ne cerchi il volto ma non sai dov'è
Ne senti il corpo ma non sai dov'è

E la sua voce ora ti porta via
E in ogni brezza dorme la poesia
Ladro d'odori saltimbanco nel fieno
Rimbalzante e scaleno come il soffio del Fedro
Mercante ansimante del suono l'assolo
Del fiato del mondo ovvero il sarto del cielo

Quando cambia d'arte canta l'alba in arme
Cambia parte scalda ed arma l'aere

È il miglior cantautore senza note o parole
Nella notte fra i dolmen cantastorie ad honorem

E tu non sai dov'è
E non sai mai dov'è
No no

Anemos
Ora sai dov'è