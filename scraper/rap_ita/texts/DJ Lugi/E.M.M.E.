[Verse 1 Musteeno]Preferisco il lato B della vita in genere
Mostra le cose vere più vivide su un panorama sterile
M come me stesso da tutti i lati
Rifletto uno spettro a 360 gradi
Dalla scrivania o il tavolo della cucina
Una finestra aperta che ispira ogni rima
La mia retina narra ciò che mi riguarda
Non bada a fatti altrui e tantomeno ne parla
Nonostante ciò quello che può rallentarmi
è la mia reputazione ferma sulla bocca d'altri
Sarcasmo a fior di pelle dà la pelle d'oca
E suona sempre le stesse tarantelle fino ad ora
L'ignoranza è il mio tarlo fin da quando mi alzo
E gli altri a notarla in me da come e quando parlo
Porto in me i difetti del posto che m'ha cresciuto
Uso un pò la testa e per il resto vado a fiuto
Odio i prepotenti le chiacchiere e l'immagine
L'arroganza in faccia m'è indigesta come l'anice
So cosa è importante per me di questi tempi
Proteggo dalle radiazioni affetti e sentimenti!

[Chorus Musteeno x2]Questo è ciò che sono se a qualcuno importa
Lascerò un'impronta più profonda
Legato a un doppio filo a 'ste strade periferiche
E quando muoio spargete la mia cenere dall'Everest!

[Verse 2 Musteeno]Mi piace passeggiare in mezzo al verde
Perchè l'aria fresca è tutto quello che mi serve
Per farmi stare bene come quando guardo il cielo limpido
E ho strippi di grandezza mi sento meno microbo
Mi piace Cesate con le strade colorate coi mattoni al posto dei pastelli
Bologna e le sue case calde che sembrano castelli
L'odore in cucina di mia madre quando sta con mio padre ai fornelli
Amo il sole che sale sui palazzi
I bimbi che giocano in strada e sento gli schiamazzi
Poi torno qui nella corsa al profitto
Dove affetto e rispetto non ti pagan l'affitto
Mi ci vuole un pò ad avere coscienza della realtà
La mia immaginazione la fa spesso da padrona
Sognatore di professione fin dalla tenera età
La mia mentalità mi condiziona
La curiosità sta in ogni linea di rap
Vanità ed invidia fanno solo da insidia
Tra le righe non puoi capire la personalità
E tantomeno cerca di arrivarci dai mass media
Provo a pensare sempre meno in astratto
Ma mi ritrovo all'ultimo banco in fondo distratto
Carta e penna sguardo all'aria aperta
A labbra spalancate come quando fai una gran scoperta!

[Chorus Musteeno x2]Questo è ciò che sono se a qualcuno importa
Lascerò un'impronta più profonda
Legato a un doppio filo a 'ste strade periferiche
E quando muoio spargete la mia cenere dall'Everest!