[Verse 1 Zampa]
Sono vent'anni che esploro questo mondo
Quello che ho capito è che non lo capirò mai fino in fondo
Ho dubbi dentro al cuore a cui rispondo
Con altre stupide domande che mi pongo
E ogni giorno è così ogni tramonto provo a illudermi
Ogni secondo muove numeri
Resto fermo nella notte pronto a schiudermi
Anche se poi la realtà sa deludermi
Con i segreti chiusi dentro un sacco
Mi hanno preso per bislacco e vigliacco
Ma a ogni loro attacco ho reagito con distacco
Al punto che per molti io ero matto
E nei miei occhi ho visto lacrime di rabbia
Cadere piano giù nella sabbia
Era uno di quei sogni che ti sbabbia
Adesso l'han rinchiuso in una gabbia!

[scratches Hakeem]

[Verse 2 Zampa]
Resto qui con il mio fiume qui di fronte
Il vento bacia la città e la mia fronte
Tutte quelle impronte e quelle scritte sotto il ponte
Sono sparite con Caronte
Se c'è una fonte c'è un obiettivo
E se c'è un monte c'è un ostacolo definitivo
Ma ogni volta che scrivo ed ogni volta che vivo
Mi avvicino al passo successivo
Ho visto foglie già seccate cadere
Ho visto sogni persi dentro un bicchiere
Ho visto giorni in cui farebbe piacere metter tutto a tacere
E troppi giorni consumati con la tele
Qui che succede? succede che niente va bene
Cambiano le quinte e le scene
Ardono le vene bruciano l'istinto e candele
Ma noi ci ritroviamo sempre prede!

[scratches Hakeem]

[Verse 3 Zampa]
A volte mi chiedo se tu da lassù guardi giù tra gli squarci di blu
E ti rivedi in queste pazze tribù
La tivù i tabù su Kabul mille missili Scud
Mentre in radio si risentono i Pooh
Io non ne posso più se puoi farlo Gesù
Ti prego benedici 'sta crew
Ogni boom è uno scoop tra riti voodoo e grigi fast food
Storie cicatrici e tatoo
Ogni gru da nord a sud non è stabile
Nei mercati adesso vendono le anime
Io che un dì sai pensavo d'esser abile
Mi trovo ancora solo stanco in riva all'Adige
E quante pagine ho riempito quante volte ho resistito
Ai colpi di 'sto mondo impazzito
Sono un lupo caparbio bastardo e ferito
In cerca di quel sogno che è sparito!

[scratches Hakeem]