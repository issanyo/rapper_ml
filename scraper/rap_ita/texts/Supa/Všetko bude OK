[Verse 1: Vec]
Vidím stereo, počujem farebne
Môžeš mi veriť, vnímam nádherne
Netreba mi veľa, len suchý cabernet
Mojich priateľov, a k micu nabehnem
V tomto čierno-bielom svete plnom farebných vecí
Odtieňov a ich tieňov, ostávam farboslepý
Na čistý hip-hop nasrať, moja hudba je bastard
Koľkokrát ani neviem, ako ju mám nazvať
Mám rád pivo jak Čech, slnko jak Grék
Hudbu Newyorčana a kľud Angličana
Vravím mañana jak Španiel, mám nos jak Žid
Som čistý bastard, necháš ma žiť?
Končím veriť, že zem je gulatá
Vždy keď vidím, koľko má ostrých hrán
Je to len kocka, ktorú bolia hrany
Hej vy z opačnej strany, vyjdite z tej jamy
Aspoň nakuknite ponad plot svojho bloku
Spravte to pre seba, aspoň jedenkrát v roku
Uvidíte iné farby, prestanú vám vadiť
A možno zistíte, že farba nedokáže zabiť
Slovenskó! Prajem dobré ráno!
Toto bol taký môj kratučký návod
Ako sa z nás môže stať velký národ
Lebo iba neznášať je na to príliš málo

[Hook x2]

Nevidím farby ani tváre
Hladím dopredu, hľadám ju stále
Privriem oči, je tam nádej
Že v tomto storočí nepríde záver
[že všetko bude OK]

[Verse 2: Supa]
Vyrastal som na dvoroch, kde problém číha vždycky za rohom
Kde sa vina hádže ako všade vždycky na Rómov
Kde sa kamaráti dostali na druhú stranu barikády
A malí smradi zabudli na to, ako sa mali radi
V meste kde je Rómov ako pieh na gádžovej tvári
Pehy sú sexy, nech nerobia Handlovej vrásky
A nech si hocijakej pleti, budeš mokrý pokým stojíš v daždi
A každá pomocná ruka je dobrá, jedno akej farby
Rozbíjam si celý život hlavy s pojebaným náckom
Boom po hlave flašou, boom do tváre hlavou
A teraz vidím týchto hajzlov ako chcú pod našou vlajkou
Jebať hlavy dievčatám a chlapcom, čo nemajú názor
Čokli sa hryzú, miesto toho aby sa...
Pozreli do očí, prestali sa zabíjať
Podali si ruky, tak to môže začínať
A ja verím v lepšie časy, keď to vidím každý raz
Lebo keby nie sme v každom meste na seba jak psy
Môžme stavať mosty, chápať sa a spolu žiť
Strach a politici nás nútia sa spolu biť
A načo je to dobré? Odfoťte mi ruku, ukazuje peace!

[Hook]