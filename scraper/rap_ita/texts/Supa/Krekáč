Čo povedať o meste, ktoré prejdeš za pol dňa?
Neviem, ale možno ho mám presne za to rád
V uliciach je strach, lebo v kuchyniach je hlad
Usína sa špatne pokiaľ v duši vládne plast
Gamblujeme automat čo nikto nevie hrať
My sa tomu vieme smiať pokiaľ v bytoch nie je tma
Nerob na nás Boo lebo si obujeme chlad
A nakopeme zadok, nájdeš botu presne tam
Vrásky po celej tvári rozliate, taxík do bane, svaly poriadne
čaká sa na mamu kým sa vráti z továrne
Všetci sa poznáme to navždy ostane
Kapsy prázdne, jak to asi dopadne?
Odtiaľto sú tvoji dobrí chlapci Moja Reč
Líhame ku geneticky obdareným ženám
A ja neverím tým osladeným rečiam
Prepáč ja som krekáč

Priamo z mesta deravých kapies
Mesta roztrhaných šrajtoflí
Ja som stále ten istý chlapec
Ktorý kašle na vaše zákony
Ja som z mesta bloknutých kariet
Mesta kam nechodia zálohy
Ja som stále ten istý, stále ten istý, stále

Každá jedna zastrčená ulička spieva moje meno keď ňou prejdem
Asi si nechám svoje mesto, je môj airbag
Ostávam pripojený na ňom, je to server
Heslo v DNA pevne zakorenené
Kto by chcel v kuse kráčať keby mohol letieť ?
Preto som ušiel párkrát keď mi bolo tesné
Vždy sa sem vraciam aby som sa dotkol zeme
Je to jedno kde si ak máš mozog v klietke
Toľko krásnych žien a toľko podlých hajzlov
Otcovia tých žien sa musia modliť často
Odolať im neviem, skonám pod ich paľbou
Pochová ma tá čo mi porodí chlapcov
Kým vládzeme žiť z toho mála čo máme
Tak hráme a snívame sny až do rána
Kým dážď zmyje plač z našich tvári
Mne sa páči ako steká
Tak ho nechaj, ja som krekáč

Priamo z mesta deravých kapies
Mesta roztrhaných šrajtoflí
Chcem ma späť, je pre mňa jak magnet
A ja len tak neverím v náhody
Ja som z mesta potrhaných plachiet
V lodi je diera, sme pridlho na mori
šepká nech sa vrátim zas naspäť, vrátim tam naspäť

Za našich chlapov, vašich chlapov
čo majú osudy spojené navždy s baňou
Pijem na tých chlapov, pravých chlapov
Tu sa zdraví Zdar Boh, tu sa zdraví Zdar Boh
Aby našli pokoj, našli pokoj
Vdovy po nich dusia v sebe plač pri hroboch
Aby našli pokoj, raz a navždy pokoj
Tí čo na nich nedávali pozor, by teraz mali pomôcť