Nevnímal som, keď si o mňa stála
Bol som ešte dieťa ale ty si bola zrelá, aj keď mladá
Zaslepený fagan
Stála si tam pre mňa každý deň v tých najlepších šatách
A jar ti tak pristala, farby ti hrali v tvári balet
Pripravená na hriech, pripravená na lásku
Pripravená na všetko čo život dáva babe mladej
A ja som bol ten blázon, nestály jak vánok
Taká býva mladosť, ah
A ty si bola famózna, mohla si ma zachrániť už vtedy
Ale ja som bol jak na drogách, zlý herec v dobrej scéne
čo nemôže vedieť, že stačí iba málo aby mohli duše letieť
A všetci to sledujú, všetci sa trápia
O to krásne žieňa a o to blbé chlapča

Prepáč, prepáč, prepáč
A neplač, už neplač, už neplač
Prepáč, prepáč, prepáč
A neplač, už neplač, už neplač

Dostali sme druhý výstrel
Ale moje chovanie bolo aj teraz krutý výsmech
Tvoje city do koša, bola si mi dobrá iba keď si bola povolná
Koľkokrát som ti srdce vytrhol z hrude
A skákal po ňom, nedávaš pozor
Na mňa bacha, môj štít je špinavý až hanba, samá hanba
Tanec nad roklinou, ohňostroj pocitov, žeravá náruč
Dievča, prosím ťa o milosť, keď som na úteku dával len minimum záruk
Ale možno máme šancu, nesmiem sa zblázniť a zas na ňu napluť
Môžme to skúsiť, more je rozbúrené
Ale ty mi veríš a velíš mi napnúť plachty

Prepáč, prepáč, prepáč, prepáč
Len neplač, už neplač, už neplač
Prepáč, dievča, prepáč
Už neplač, len neplač, už neplač