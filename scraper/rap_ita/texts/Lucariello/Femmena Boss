So’ addiventata ‘na femmena boss
‘o meglio guappo quando passo se sposta
Però cu chillo nun riesco a fa’ a tosta
E chesta cosa chissà quanto me costa

Comunque fratomo stammo accusanno malamente
Ll’uommene cu ‘o scuorno ‘ncuollo e a faccia dint’a na goccia e sangue
Allarga’e braccia pé n’abbraccio ca ‘e vvote t’accide
E nun vide chi si’
Chi ll’ha pruvato ‘ncoppo ‘a pelle te dice accussì
Sicuramente è ‘na questione’e sorde
Ma si te pigliano cu’e mmani dint’o llardo a libertà t’a scuorde
Corrono forte ‘e ‘mamme ‘e chesta guerra
Co core dinto’ e schegge
E’ peggio a fà burdello annanz’’e sbirri
Butteglie ’è birra usate a uso ‘e molotof
A folla ca s’abboffa è panico totale
Cagna canale si nun te fà piacere’e tuccà ‘e ccose cu ‘e mmane
Ma ‘o fatto è reale
Carmela è a boss d’o Vico Canale
A lacrima ‘e nu’ latitante scorre sotto’a lente d’o sole
Prova dolore pe’ ogni quarto d’ora ‘e sta’ vita che passa
E nun se rilassa mai
Pecché chello ca faje chello te truove
Quando te inchiodi mmiez’ ‘a via dopo è difficile a n’asci’
Hascisch fisso ‘ncapa e nun se capisce niente
O piezzo ‘e ciento mmiezo ‘e diente
E ‘o motorino corre comme ‘o viento

So’ addiventata ‘na femmena boss
O meglio guappo quando passo se sposta
Però cu chillo nun riesco a fa’ a tosta
E chesta cosa chissà quanto me costa

Stracciamme ‘e ccarte e ciente a’faccia’ e ‘mmure
Schifamme nu tricolore
Cà ce piglia pè cculo sicuro
Paura d’’a notte quando traseno ‘e botte ‘a dint’ ‘e balcune
Chiude ‘a porta ‘ca sulo ‘a ciorta e ‘a luce d’’a luna ce po’ sta’ vicino
Dint’a nu’ condominio ‘o piano ‘e sotto tieni n’assassino
Ca nun è nu’ mafiuso ma a livello ‘e cervello arrefuso e scusa
E cumuli ‘e munnezza sotto ‘a casa
S’appicciano cu ‘o sole dinto ‘a stagione sotto ‘e panni spasi
So cheste ‘e cronache
Trattate comm ‘e film comiche
Dint’e televisioni ‘e tutt’o munno
Fanne nu pensiero ‘ncopp’a sta città
Ca dice tutto e niente
Forse pecché simme colpevoli e innocenti
Dint’a stà lava e sangue
Pigliamme cavece dint’e cianchi
A chi pé nu pilo ‘e fessa se vennesse ‘a mamma
Aroppo fanno ‘e santi
Fanno ll’amici
Politici cu ‘e mmane dint’ ‘a torta
Chi ave raggione e chi ave tuorto
E nuje tenimmo sempe ‘a stessa ciorta
E chi v’ è mmuorto
Pirciò pe’ mme Carmela oggi è a cchiù forte
Purtate ‘ncuorpo ‘o spuorco
E ‘ncuollo nu’ profumo ca nun addora
Voglio fa’ ammore
Voglio fa’ ammore

So’ addiventata ‘na femmena boss
‘o meglio guappo quando passo se sposta
Però cu chillo nun riesco a fa’ a tosta
E chesta cosa chissà quanto me costa

Se cantano canzoni ‘e malavita
Pe’ dint’e viche ‘e miti cagnano ogni semmana
Saviano fa Gomorra
Contro ’a na camorra
Ca more ogni juorno
E po’ chi arrobba cu ‘a giacchetta ‘ncuollo nun molla
Volleno ‘e ccervelle dint’a stu’ burdello fatto apposta
A tutt’ ‘e costi ‘a guerra a chi rimane pelle e ossa
Allerta pe’ scummessa
Senza denari nun se cantano messe
E ‘o stress è sempe ‘o stesso
Tutt’e juorne se jesce e nun se torna
A volte a 15 anni chiuso dint’a na cella
O dint’a na casa addò manca ‘o meglio
Cumpagno trase nisciuna scusa
Accusa a chi t’accusa
è nu’ muccuso ca t’ha fatto male
Munno carnale mmano ‘e nani ‘e core
Munno carnale mmano ‘e nani ‘e core
Munno carnale mmano ‘e nani ‘e core