[Ritornello]
Feelin' high, feelin' down, feelin' high, feelin' how?
Vorrei un mondo in bianco e nero come Pleasantville
Dove i colori non li vedo e posso accenderli
Dove il colore dei tuoi occhi può sorprendermi
Se non ti prendo poi non so nemmeno come perderti

[Strofa 1]
Zero paranoia, pensa a una vita perfetta
Ma che noia non andare mai di fretta
Con la morte che aspetta
Il tempo rallenta e lega il tuo corpo ad una lancetta
È la tua sicurezza che mi tormenta
E vivo nell'incertezza di esserne all'altezza
Il dolore mi accarezza e il cuore mi si spezza
Ma l'odio è come amore che viaggia ad alta frequenza
Non mi sono mai sentito adatto
Ma non regolo l'impatto di che dico faccio, (No!)
Tu vuoi che mi blocchi è un meccanismo astratto
Sono ore che mi tocchi ma svanisco al tatto (e..)
Quando parlo avverto un tremolio
Come quando mi chiedono se credo in Dio
Sapessi quante volte ti avrei detto addio
Ma riflesso nei tuoi occhi sembro bello anch'io
Vedo il cielo che piange
Le mani sulle anche
Le tue gambe stanche
Intorno alle mie guance
Il respiro ansimante
Di chi non rimpiange
Di dare anche il sangue, se qualcosa è grande
Sei parte integrante di ciò che ho vissuto
Il valore assoluto del tempo perduto
Le colpe, le donne che ho avuto
Il bacio sulla fronte che toglie la scritta "Cornuto"
Vorrei fotografarti con le palpebre
Rinascere ed innamorarmi mentre tu mi guardi piangere
Combattere per meritarti abbattere i giudizi nei miei riguardi
Ma siamo due sassi lanciati e tornati diamanti
Due cuori spezzati coi lati combacianti, lo sai

[Ritornello]
Feelin' high, feelin' down, feelin' high, feelin' how?
Vorrei un mondo in bianco e nero come Pleasantville
Dove i colori non li vedo e posso accenderli
Dove il colore dei tuoi occhi può sorprendermi
Se non ti prendo poi non so nemmeno come perderti

[Strofa 2]
Voglio fare un giro in mezzo alle tue labbra
Come sopra una spiaggia
La tua lingua mi bagna
Amo toccare la carne calda
Quando il tuo culo balla
Mentre cammini nuda per la stanza
E stiamo svegli fino all'alba
Col mondo che ci guarda
Mordimi il collo finchè si taglia
Così il nero del mio corpo viene a galla
Ti sei innamorata di un uomo morto che parla
Ma con te è diverso, sai che intendo
Riesco a parlarti pure dopo che vengo
Resto a guardarti mentre dormi sul mio petto
Il mio letto senza te sembra più stretto e chi l'avrebbe detto
E adesso riposi
Ricordi i nostri corpi sciolti in osmosi
Canzoni rovinate da rapporti morbosi
Ci rendono gelosi fino a diventare odiosi
Come quando ascolti gli altri rapper
E penso ti accarezzino le orecchie
Attraverso le cuffiette
E devo respirare attraverso le sigarette
Contare fino a sette
Poi farli tutti a fette
-Kill 'Em-
La gente non comprende i passaggi
Tu cerchi i paesaggi nei miei tatuaggi
Anche da zitto mando messaggi
Perché sono la droga che assaggi e ne omaggi i dosaggi
E quando piangi da sbronza
Metti gli Uramaki nella "salsa d'insonnia"
È tutto nella norma
E tu mi cadi addosso come pioggia in forma di donna
E se torna la tua immagine poi colma la voragine di pagine che toglie troppe anime dal margine
Per stare così stabile quando sono il più fragile scrivo di lacrime amare per amare le lacrime, dai

[Ritornello]
Feelin' high, feelin' down, feelin' high, feelin' how?
Vorrei un mondo in bianco e nero come Pleasantville
Dove i colori non li vedo e posso accenderli
Dove il colore dei tuoi occhi può sorprendermi
Se non ti prendo poi non so nemmeno come perderti