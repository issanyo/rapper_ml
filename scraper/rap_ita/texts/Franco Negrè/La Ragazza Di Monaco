[Verse 1]
Ciao piacere come stai?
Io sono Pier Dario
Lo so che ancora non ci conosciamo
Hai dieci anni e hai i sogni per mano
Il futuro di cui parlo ti sembra lontano
Nella Monaco degli anni '60
Con la fame che ti mangia le forze
Sarà l'ultima volta che soffrirai per questo
Tieni duro andrà meglio
Quando tra lavoro e scuola suderai per il tuo diploma
A sedici anni con la testa per aria
La tua prima cotta
Il tempo cancella i sentimenti
Ricorda solo di non fare tardi
Perchè la prima volta che uscirai con lui
Fuori la porta di casa ti aspetterà tuo padre per riempirti di schiaffi
Tempi bui

[Hook]
La tua è una lotta contro la rabbia
Per restare a galla voli in una gabbia
E anche stavolta ti sei liberata
Hai scelto la tua vita ed una vita è nata

[Verse 2]
Ciao piacere come stai?
Sono ancora Pier Dario
Vorrei tenerti per mano
So bene che sei solo una bambina
Ma domani niente sarà come prima
A 20 anni te ne andrai dalla Germania
Scenderai nelle Marche, un impulso, un istante
Ti sposerai in fretta, le ali di un aliante, la vetta
Poi sensi di colpa, l'amore di un minuto
La foga brucia tutto
Sbucherà un altro uomo al lavoro
La fine di un matrimonio
Uno sbaglio di nuovo
Non serve a niente che tu chieda perdono
Certe cose succedono solo che una volta successe non cancelli gli errori, siamo tutti un po' soli

[Hook]
La tua è una lotta contro la rabbia
Per restare a galla voli in una gabbia
E anche stavolta ti sei liberata
Hai scelto la tua vita ed una vita è nata

[Verse 3]
Ciao piacere come stai?
Sono sempre Pier Dario
Ancora non capisci perché ti dico tutto?
Questo dialogo ha uno scopo
Ti spiego quello che ci sarà dopo
Quello che vivrai, non chiedermi perché lo so
Tu questo già lo sai
Ora che ti ho detto quello che ti spetta
Ho un pensiero in testa che non capirò mai
Nonostante i tuoi errori tu rifaresti tutto?
Metteresti in dubbio i tuoi sbagli
Sapendo che a volte saranno gli altri a pagarli per te?
Ti prego rispondimi adesso perché puoi ancora cambiare le cose
Questa vita è una condanna e so che sarai sempre testarda
Se vuoi ci rivedremo, ciao mamma


[Hook]
La tua è una lotta contro la rabbia
Per restare a galla voli in una gabbia
E anche stavolta ti sei liberata
Hai scelto la tua vita ed una vita è nata