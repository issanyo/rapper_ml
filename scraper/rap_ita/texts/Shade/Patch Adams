[Strofa 1]
Ricordo quando hai ritirato l'esame
Lo sguardo freddo di chi ha detto "non c'è niente da fare"
Quanto per lui fosse normale, quasi naturale
Quanto ci rimani male quando dice quanto ti rimane
Cambio di residenza, via della sofferenza
Un calendario pieno di date di scadenza
Ho un fiore sulla giacca che mi spruzza l'acqua in faccia
Così nasconderà le mie lacrime di tristezza
È come dire "non correre, forse cadi"
Paziente 30, letto 6, reparto 3 negli ospedali
C'è chi vede solo cifre disposte lungo 10 piani
Numeri che calano, numeri decimati
E ridi perché ho le scarpe di qualche taglia più grande
Ma cammino dove pensi che non sia così importante
Quel filo rosso che vedi non è un prelievo di sangue
E con un po' di fantasia può essere il nostro red carpet

[Ritornello]
E avrò sempre addosso quel grande naso rosso
Se mi vuoi sarò il tuo clown
E ti verrò a trovare su quel letto d'ospedale
Anche solo a dirti ciao
E riderò, e riderai
Anche se dentro non sai quanto mi fa male
Ma ci sarò, e ci sarai
Perché abbiamo ancora un sacco di cose da fare

[Strofa 2]
Per farti ridere farei gli straordinari
L'orario delle visite per me non ha orari
Ed ho passato sveglio mille notti
Finché ho smesso di contare le albe
Ed ho iniziato a contare i tramonti
Finché quelle infermiere hanno imparato anche il mio nome
Sale d'aspetto in cui aspetto ore
Durante l'operazione sudavo più del dottore
La nostra cena a lume di candela è un pasto monoporzione
Ed io t'amo, senza sapere come, ma quanto
Fino a fermare la circolazione se ti abbraccio
Sono solo un pagliaccio che indossa un camice bianco
E che ti vuole fare uscire prima di uscirne matto
Mettiti una maglia che oggi andiamo all'aria aperta
Devi stare più attenta perché adesso l'aria è fredda, non c'è fretta
Tua madre è in auto che ci aspetta
Insieme a tutto il resto della vita che ci resta

[Ritornello]
E avrò sempre addosso quel grande naso rosso
Se mi vuoi sarò il tuo clown
E ti verrò a trovare su quel letto d'ospedale
Anche solo a dirti ciao
E riderò, e riderai
Anche se dentro non sai quanto mi fa male
Ma ci sarò, e ci sarai
Perché abbiamo ancora un sacco di cose da fare