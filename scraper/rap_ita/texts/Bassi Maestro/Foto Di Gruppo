[Strofa 1]
Troppo stanco per dormire
Come Pellico mi metto a scrivere
Memorie su memorie per reprimere
La voglia insoddisfabile di pormi dubbi irrisolvibili
Circondato da un deserto di inquietudini
Le conoscenze non le riconosco
Su alcuni cresce il muschio
Di qualcuno rimane solo il teschio
Certi amici non li vedo più
Non li sento nemmeno
Pensando a loro mi ritrovo in mano
Ricordi talmente sparsi che non possono più collegarsi
Presto o tardi andranno persi
Nella banalità di chiacchiere
Dentro la complicità di foto e lettere
Mai promettere se non sei in grado
Di mantenere, guarda caso
Più scrivo più temo di non averlo del tutto compreso
Timoroso di voltarmi per guardarvi e riconoscervi
Vivo nel presente

[Ritornello]
Tanto va così...
Ti accorgi che la vita è una foto di gruppo
Molti posano
Troppi vivono a contatto con una realtà
Che non è di casa
Si affrettano a prendere decisioni nell'attesa
Di qualcosa con il rischio che non accada
Di qualcuno con il rischio che non ti veda
Del motivo che ci accomuna dentro la cornice
Troppo poco stanchi per dormire

[Strofa 2]
Dentro la cornice si emerge dal profondo fino in superficie
Per riscoprire un po' com'è che va, cosa si dice
Niente di nuovo come al solito
Chi vive per illudersi, chi la fa finita
Chi resta in bilico
Tra mille situazioni che lo compromettono
Tra mille e più inquilini che lo sfrattano
Chi rimane con i piedi a terra
Chi resta a bocca aperta per lo stupore
Per il malumore
Pochi volti rassicurano di questi tempi
Vivo di gratitudine per i momenti
Che passano
Di tanto in tanto come un classico
Che mi rileggo con piacere mentre già pregusto il prossimo
E i tentativi di stare da solo sono falliti
Salvato dai soliti vecchi amici
Si può cenare qui stasera, scatto primi piani eterni per non dimenticarci

[Ritornello]
Perché va così...
Ti accorgi che la vita è una foto di gruppo
Molti posano
Troppi restano a contatto con una realtà
Che non è di casa
Si affrettano a prendere decisioni nell'attesa
Di qualcosa con il rischio che non accada
Di qualcuno con il rischio che non ti veda
Del motivo che ci accomuna dentro la cornice
Ancora troppo stanchi per dormire
Va così
Ti accorgi che lo scatto è mosso e fuori fuoco
Ma è troppo tardi per fare uno spreco
Dei momenti che affronti degli imprevisti che ti tocca vivere
Pagando in contanti per poter scrivere
Di qualcosa con il rischio che non accada
Di qualcuno con il rischio che non ti veda
Del motivo che ci accomuna dentro la cornice
Ancora troppo sveglio per dormire