[Strofa 1]
M'infastidisci, mi tocchi dentro da villano quando cammino
Appena puoi mi vieni più vicino
Mi studi mi squadri, mi scruti, vuoi leggermi la mano?
Vacci molto piano con me, se mi conosci poco
È inutile che ti fingi l'amicone per la pelle
Stammi ben lontano o ti farò veder le stelle (Baby)
E non fiatare neppure sulle decisioni prese
Sulle attese disilluse, scuse su scuse
Su scuse ancora scuse, per farti ben volere
Mo' da bravo mettiti a sedere e ascolta
Io ti chiamo come voglio, faccio quel che è meglio
Sto con chi mi piace, davanti al naso ti sbadiglio
Capisci me, ti ho studiato e non ho fiato da sprecare
Dunque goditi sta paternale
Se non mi sfogo con gli strumenti di cui dispongo
Dimmi a fare cosa sono stato messo al mondo
Forse che lo sai, forse che te lo stai inventando
Proprio non intendo, c'è qualcosa che vai suggerendo?
Tipo Nintendo vuoi cambiarmi le cartucce per vedere se funziono
Sia stereo, che mono, con o senza un microfono
Mi fai suonare dal vivo senza cassa-spia, vattene via
Non sopporto l'omelia della domenica, suona così patetica
Fedele sì, ma stupido, magari in un'altra vita su un altro pianeta

[Strofa 2]
Mettiti a sedere c'hai la faccia strana quando mi stai addosso
È come l'ora di punta in metropolitana non resisto
Sono pressato ai limiti della sopportazione umana
Quando il tuo sguardo mi stana (Non respiro)
Ossessionato come se giocassi a Pac-Man
"Hands up" come dice OC perché sei un sucker
E come tale va a finire che ti fai trattare
Stando giù seduto, qualcosa forse puoi imparare
Viscido, unto, finto
Non voglio avere debiti, con chi non è convinto
Fino in fondo, così va il mondo
Ma ancora non ci voglio credere, vuoi la prova?
Ti regalo l'intera strofa se la trovi nuova
Questo stile c'è da un po' negli USA (Da molto)
Prima lo si studia meglio lo si impara, chiedi scusa!
Perché sei un troglodita, non sai che fartene della tua vita
Non ti sei accorto che la prima strofa è già finita
Tu stressi me che nella testa c'ho tutt'altro
Senza punti di contatto perché c'è ben altro
Cerco di vedere il più possibile lontano
Ma ho ancora davanti agli occhi la tua mano
Beh, facciamo un patto: rimani zitto e muto
Finché non ho finito e dimmi poi se ti è piaciuto
Pure voi altri state calmi e buoni, vi voglio in pausa
Come il sony quando la cassetta è scrausa
Contate fino a 10'000 e poi chiedete pure
Per allora, spero di essere già altrove