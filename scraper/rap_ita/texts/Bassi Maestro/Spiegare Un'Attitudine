[Verse 1]
Può sembrare facile spiegare un'attitudine
Faccio due parole per sentirmi meno inutile
Incontro un tipo al bar, qualche amico di scuola, un mio professore
Mi sembra di parlare del tempo in un ascensore
Per me sentirsi a casa non è facile
Quelli come me si ritrovano in due pagine
Scritte a testa bassa, di getto, per sfogo
Dicono un poeta ma non è nemmeno un uomo
Non è nemmeno un dono, è solo allenamento
Difficile spiegare se ci metto il sentimento
Se puoi capirmi sai cosa voglio e non voglio
Che ho poche parole per i miei amici ma mille per questo foglio
Molti dicono che un voto è come una missione
Per me è come vivere in volo è la mia ricognizione
Guardo in basso da qui non si cade
E provo a far soffiare un vento nuovo sulle vecchie strade

[Hook]
Oggi le parole mi sembrano così stupide
Messe a tempo in fretta pesano come un'incudine
Mi hanno detto aspetta non bastano frasi ruvide
Per spiegare un'attitudine
Ma oggi le parole mi sembrano vuote
Sbaglio sempre arrangiamento e non trovo le note
E non mi serve navigare tra le musiche, è inutile
Se non puoi spiegare un'attitudine

[Verse 2]
Vedi, un'attitudine è uno sguardo, un credo
La forza di essere se stessi di dire io c'ero
Conferirsi una credibilità, cercare il vero
Anche quando ti senti un vecchio mobile in un nuovo arredo
Procedo per spiegare un'attitudine come la mia
Devo mischiare insicurezza e energia
La faccia tosta di chi lascia una bomba in portineria
Ma non scappa anzi rimane gridando la vita è mia
Faccia di cazzo, faccia da culo, questo è poco ma sicuro
Devo giurare ancora? lo giuro!
Fatico a vendermi al prezzo che valgo
Ma contano più soldi o chi è venuto sotto il palco?
Davvero non lo so più, dimmelo tu!
Non l'hanno detto in radio tantomeno in tivù
Per questo mi rifugio in un mondo di cose mie
Vedo, leggo e scrivo, ma uso solo parole mie

[Hook]
Oggi le parole mi sembrano così stupide
Messe a tempo in fretta pesano come un'incudine
Mi hanno detto aspetta non bastano frasi ruvide
Per spiegare un'attitudine
Ma oggi le parole mi sembrano vuote
Sbaglio sempre arrangiamento e non trovo le note
E non mi serve navigare tra le musiche, è inutile
Se non puoi spiegare un'attitudine