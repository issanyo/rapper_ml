[Hook]
Lei, ballerà, tra le stelle accese
E scoprirà, scoprirà l'amore, l'amore, sperato!

[Verse 1: Mondo Marcio]
Ho un'amica che da un po' di anni non si vede in piazza
Ha due problemi, uno è da sola e due è una ragazza
Vuole farcela con la danza ma non è abbastanza
Per lei con il padre ubriaco che le entra in stanza
Ogni notte sua mamma è un fantasma
Quindi le uniche luci che vede brillare sono quelle dell'ambulanza
Ma non si scoraggia, salta scuola e i pasti
Vive per un sogno e per il prossimo casting
Si allena ogni giorno come Rocky nella neve
Fa una preghiera al secondo, da fare brutto a un prete
Finché ha un casting fortunato, le arriva la chiamata
"Sarai la ballerina di uno show in prima serata"
Adesso è al settimo cielo, è un castello di vetro
Come un'illusione ottica, intravede che c'è dietro
Finché una sera è a cena con producer e avvocati
E uno di loro le dice, ragazza in questo mondo niente è gratis!

[Hook]
Lei, ballerà, tra le stelle accese
E scoprirà, scoprirà l'amore, l'amore, sperato!

[Verse 2: Emis Killa]
Amore disperato, dal bar della stazione al successo immediato
Col suo nome in ogni dove, guarda dall'alto le persone
Ora che sta sul palco
Ha una carriera in pieno spicco e un nuovo marito affianco
Passa le notti in bianco, sua mamma ora è felice
Il padre che la feriva è solo una cicatrice
Ma i cash la cambiano e lei, diventa peccatrice
Due sassi per narice, non sa più quel che dice
Scazza col suo ragazzo, lui che le ha dato spazio
Mo si riprende tutto, ora non ha più un cazzo
Indebitata fino al collo e sempre meno sobria
Privata del talento per farsi una vita propria
In casa torna il dramma, mamma dice lavora
Il padre alza le mani, è tutto come allora
Aveva fatto il grande salto, ma ora è in depressione
Prende la rincorsa e fa un grande salto dal balcone!

[Hook]
Lei, ballerà, tra le stelle accese
E scoprirà, scoprirà l'amore, l'amore, sperato!