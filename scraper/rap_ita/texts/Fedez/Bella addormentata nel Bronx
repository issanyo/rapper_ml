[Strofa 1]
Un ago l'ha bucata, e poi non si è più svegliata
Overdose sopra il marciapiede
La bella addormentata nel Bronx
Fuseaux stracciati su abito da sera
Sogna l'anima gemella, l'altra metà della pera
La figlia del sultano sta in un harem di mignotte
Giusto per arrotondare chiede mille e una notte
Quartiere, Far West, ghetto con gli stivali
Biancaneve è la più amata dai principi colombiani
La principessa sul pisello assieme all'uomo nero
Ha capito che le dimensioni contano davvero
Nel mondo delle favole son tutti meno stanchi
Da quando è arrivato Bamba, il fratellastro di Bambi
I quaranta ladroni sono più di novecento
Se dici: "Apriti, sesamo!" si spalanca il Parlamento
E qua anche il compro oro è stato paccato
Si è comprato una gallina dalle uova d'oro placcato

[Ritornello]
Con le ballerine e i fuseaux
Bella addormentata nel Bronx
Con le ballerine e i fuseaux
Bella addormentata nel Bronx

[Strofa 2]
Un mondo senza principi ma solo re bastardi
Siamo passati dal baciare i rospi ad ingoiarli
Dove ormai le principesse sono tutte delle Barbie
E noi siamo finti e persi come i loro sguardi
Pillola rossa e sei nella tana del Bianconiglio
Pillole blu non ce ne sono più, è già passato Silvio
E mettitelo in testa: contro loro non puoi vincere
Il tuo Stato è Pollicino e ti ruba anche le briciole
Pinocchio è diventato consigliere regionale
Guarda quanto gli si allunga la fedina penale
E più che il congiuntivo ama la condizionale
Perché qua i grilli parlanti sono visti molto male
L'uomo di marzapane mette il lievito nei prezzi
Perché ormai un lieto fine giustifica i mezzi
Qua non hai futuro tu, figurati tuo figlio
Paese delle Meraviglie, ma io non mi meraviglio

[Ritornello]
Con le ballerine e i fuseaux
Bella addormentata nel Bronx
Con le ballerine e i fuseaux
Bella addormentata nel Bronx
Bella addormentata nel Bronx

[Outro]
Con le ballerine e i fuseaux
Bella addormentata nel Bronx
Con le ballerine e i fuseaux
Bella addormentata nel Bronx