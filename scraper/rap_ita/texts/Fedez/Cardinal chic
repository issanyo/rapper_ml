[Verse 1]
Il monaco non fa l'abito e manco l'arbitro
Almeno penso io
Sua Eminenza aspetti un attimo
Si è preso l'attico per stare più vicino a Dio
Mi sembra patetico ma io non pontifico
Un'occhio sul benefico e l'altro sul bonifico
Oro alle pareti carta da carati
Le regge dei preti sembrano emirati
Anche mia nonna giura che la fede ti cattura
Le banche vaticane hanno un mandato di fattura
Il vino dentro al calice ai poveri non darlo
Ce lo beviamo a Montecarlo
La Chiesa accumula ricchezza ma il denaro è del demonio
Forse gli stanno solo sequestrando il patrimonio
Chiese con l'ascensore ma che benedizione
Fede, messa, rock'n'Rolex

[Hook]
Padre dammi uno yacht
Ed un loft a New York
Il sushi a Saint-Tropez
Il bidè di Chanel
Emporio Armani
E per voi mortali
Io sono glamour
Non viaggio in treno
E non so cosa sia Ryanair
Tu con la Panda vai alla Standa
Io c'ho la Limo
E non pago l'IMU
Sono proprio un Cardinal Chic

[Verse 2]
Quando un prelato passa il piatto a un altro uomo
Molto probabilmente è il suo maggiordomo
Pensare a queste cose un fa po' riflettere
Che la Chiesa è un lusso che non ti puoi permettere
Vestiti su misura per credenti e non
Stilisti dello IOR don Vuitton
Scarica il rosario dall'Apple Store
Vieni a benedire il tuo smartphone
La speranza è in vacanza come il culo di un politico
Lo Spirito Santo è a Borghetto Santo Spirito
I peccatori sono tutti quanti a Porto Cervo
Dici ora li raggiungo sennò a cosa servo
Prosciutto di Prada e fedeli al lastrico
La ricetta giusta per un patè d'animo
La libertà si guadagna non si compra
Ma tanto i ricchi all'inferno hanno sempre un posto all'ombra

[Hook]
Padre dammi uno yacht
Ed un loft a New York
Il sushi a Saint-Tropez
Il bidè di Chanel
Emporio Armani
E per voi mortali
Io sono glamour
Non viaggio in treno
E non so cosa sia Ryanair
Tu con la Panda vai alla Standa
Io c'ho la Limo
E non pago l'IMU
Sono proprio un Cardinal Chic

[Speech]
Cardinali con la scorta di Stato, comuni mortali con la scorta di cibo. Più che il Regno del Cielo questo è il regno del clero. Con i vescovi ai piani alti che al massimo si sbucciano le ginocchia pregando sui diamanti e i fedeli ai piani bassi che al massimo sbucciano cipolle pregando di fronte a un frigo vuoto, le madonne inizieranno davvero a piangere sangue. A noi le ostie a voi le ostriche, la vostra eucarestia è la nostra carestia. Aspiranti don Verzè con la faccia come il culto, ipocrisia incastonata in collane e anelli d'oro pesante, più che bulli di quartiere siete bulli di Cartier

[Hook]
Padre dammi uno yacht
Ed un loft a New York
Il sushi a Saint-Tropez
Il bidè di Chanel
Emporio Armani
E per voi mortali
Io sono glamour
Non viaggio in treno
E non so cosa sia Ryanair
Tu con la Panda vai alla Standa
Io c'ho la Limo
E non pago l'IMU
Sono proprio un Cardinal Chic