[Verse]
Ogni mattina in Africa una gazzella si sveglia e tira un sospiro di sollievo per non essersi svegliata in Italia
Benvenuti nel paese in cui le banche non ci danno tempo, perché il tempo è denaro, questo è il paese dove la gente non arriva a fine mese, ma si preoccupa che la batteria dell'iphone arrivi a fine giornata. Qua conta soltanto l'apparire e sono più i senza tetto che i senza tette. Qua la tv sembra un centro di igiene mentale e la politica un centro di igiene dentale
Qua ringraziamo gli automobilisti che ci fanno attraversare sulle strisce e presto ci sentiremo in dovere di ringraziare anche i politici che ci governano senza rubare. Questo è il paese delle raccomandazioni, quindi mi raccomando se ti rubano un gol continua ad urlare, se ti rubano il futuro resta seduto
Sono stanco di vedere poliziotti, che applaudono assassini, come se essere ammazzato fosse il vero reato, se senti sparare sono colpi di stato, rivoluzione anzi involuzione dall'età della pietra all'età delle pietre