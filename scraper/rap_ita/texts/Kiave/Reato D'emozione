[Strofa 1]
Ogni storia ha un inizio ed ogni uomo ha una storia
Sotto custodia nella soffitta della memoria
Per sfuggire al vuoto più vero
Per scoprire chi sono devo capire chi ero
Da bambino stavo ore a fissare il cielo
E a volte spostavo le nuvole col pensiero
La notte mi sdraiavo sulla riva
E fissavo una stella fin quando non spariva
Aspettavo i tramonti e le notti di luna piena
E se chiudevo gli occhi nessuno mi vedeva ma
Arrivarono gli schiaffi ed i calci
E la consapevolezza che se non cacci sei preda
Il primo spliff a casa di BoogieLoo
Le corse seminando il controllore del bus
Sognavo di volare e non tornare più
O di servire in Alley Oops Jordan nei Bulls
La prima scopata era solo uno scopo
Non ricordo quel momento ma ricordo il giorno dopo
Mi sentivo un re volevo farmi tutte e
Sembrava che tutte volessero farsi me
Ma col tempo per fortuna sta convinzione sfuma
O diventa un ossessione che ti consuma
Perchè stare con tutte è come stare con nessuna
E per averle tutte basta amarne solo una

[Ritornello]
So che nel mondo la fuori
Non c’è spazio per i sognatori
Sensazioni meglio se le abbandoni
Sei un disadattato se vivi d’emozioni
Perchè la fuori c’è un mondo
In cui puoi sognare di avere un sogno
E per avere 1 devi dare 3
Per avere 1 devi dare 3

[Strofa 2]
Loro rendono la tua mente il tuo carcere
Cosi difficilmente puoi evadere
Ma sei un combattente e anche se non sai di combattere
Combatti del resto il fuoco non sa di ardere
La musica in sto mondo che va al contrario
è la mia ancora di seta nell’acciaio
A volte cura ogni mio male
Altre picchia forte per farmi sanguinare
Mi ha insegnato che spesso uno schiaffo
Cicatrizza e disinfetta una ferita inferta da una carezza
Che anche la vendetta più sofferta
Non riporta indietro la lancetta
Ed io sono ancora qui
A lottare col male speranza e coerenza sono le mie spade
Per decapitare la violenza che invade le strade
Il corpo crolla se la testa cade

[Ritornello] x2