[Intro]
E quante volte è capitato anche a te
Di sentirti chiedere: di mestiere che fai?
Di mestiere che fai?
E di mestiere che fai? L'artista
Di mestiere che fai? Lo scrittore
Ma di mestiere che fai? Il musicista

[Verse 1: Kiave]
Questa è la storia di Sara nata col talento per cantare
Ma che ora lavora in uno studio commerciale
Perché ha rifiutato di farsi usare
E dentro l'harem di un talent show musicale
La storia di Alberto esperto coi colori e tele
Da bambino disegnava le nuvole sulla neve
Ora lavora come carpentiere
Ma organizza mostre d'arte durante le ferie
La storia di Cristina, ballerina
Mantiene sua madre che sta su una carrozzina
Per un padre che non c'era e se c'era picchiava
Ma lei da bambina invece di piangere danzava
La storia di Enrico lui ha l'arte della scrittura
L'arte che sutura l'anima con la cultura
Ora lavora da Mc che non sa fare i conti
Ma ora in quel Mac qualcuno legge i suoi racconti

[Rit.]
Questa è la storia di uno di noi
Nato col talento giusto nel posto sbagliato
Benvenuto nel posto sbagliato
Benvenuto dove tutto è sbagliato
Questa è la storia di uno di noi
Nato col talento giusto nel posto sbagliato
Benvenuto nel posto sbagliato
Benvenuto in Italia

[Verse 2: Kiave]
Questa è la storia di Rita, attrice di teatro
Sa che il suo settore è il più sottovalutato
Vive ancora in doppia, anni 29
Ma quando recita la gente in sala si commuove
La storia di Giuseppe, fa il DJ
Ma non ha i suoi che gli ricaricano la postepay
Cambia lavoro ogni mese, alza i suoi contanti
Ma sa che il suo destino è far ballare tutti quanti
La storia di Augusto, suona il sax
Dalle note più sporche che hanno l'odore del funk
Ma sta dove regna la povertà
Quindi insegna a suonare a chi suonare non sa
La storia di Joannes, produttore
Porta il suono dove batte il cuore
Se ne sbatte delle mode, lavora ogni giorno 9 ore
Ma quando torna a casa accende spliff e campionatore

[Rit.]
Questa è la storia di uno di noi
Nato col talento giusto nel posto sbagliato
Benvenuto nel posto sbagliato
Benvenuto dove tutto è sbagliato
Questa è la storia di uno di noi
Nato col talento giusto nel posto sbagliato
Benvenuto nel posto sbagliato
Benvenuto in Italia

[Verse 3: Kiave]
Questa è la storia di Luigi, fotografa il mondo
Spesso dorme in strada vaga da vagabondo
Lotta con un passato che ritorna
Ma se scatta la Minolta riscatta ogni sua colpa
La storia di Vincenzo, lui dipinge la tua città
Ha già 3 denunce ma non si fermerà
Ora fa lo schiavo in un pub
Per pagare l'avvocato che lo difenderà
La storia di Sara, ora è in ospedale
Ha accettato di partecipare al talent show musicale
A furia di parlare parlare
Le hanno fatto passare la voglia di cantare
La storia di Mirko, lui ha fede nelle parole
Nega, ma crede ancora nelle persone
Ha scelto di lottare con rime e note
Non per i soldi ma per rendere sto posto migliore

[Outro]
Ma di mestiere che fai? Il rapper
Sì ma di mestiere che fai? Il rapper
Ok ma di mestiere che fai? Il rapper
Sì ma come paghi le bollette?