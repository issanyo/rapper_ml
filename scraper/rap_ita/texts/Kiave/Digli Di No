[Strofa 1]
Ti verrà a cercare in giorno come tanti
Sotto quel cielo che ormai non guardi più
Avrà le sembianze della tranquillità
Ti dirà che è venuto qua giù per aiutarti: digli di no
Che Dio t'assista ammesso che Dio esista
E che abbia concesso a se stesso il dono della vista
Io non credo più nel vostro piuttosto
Riconosco il suo opposto
Che spesso si è nascosto dietro a bei sorrisi
Dietro a bei visi dietro le scrivanie di certi uffici
Gestiti da tipi per bene ma
Sotto quelle scrivanie segretarie con le bocche piene
È nell'aria con vapori stile suffumigi
A volte offusca la vista di certi amici
Si nutre dei sacrifici di operai che tornano a casa sfiniti
Mentre vengono traditi
S’intromette fra mogli e mariti in crisi, divisi
Come Kansas city è divisa dal Mississipi
Io ti sto parlando del male
A volte ha la coda a volte ha le ali a volte è rabbia che ti assale

[Rit.]
Quando ti verrà a cercare: digli di no
Avrà gli occhi di chi ami: digli di no
Ti darà quello che brami: digli di no
(No, no)
Quando ti verrà a cercare: digli di no
Sarà un giorno come tanti: digli di no
Asciugherà i tuoi rimpianti: digli di no
(No, no)

[Strofa 2]
Ha stretto una forte alleanza con l'ignoranza
Ha calpestato prati verde speranza con divise blu arroganza
Ha messo in mano una bandiera bianca
Ad un uomo che ha cambiato colore ed ora odia la sua razza
Proietta nella mente l'inesistente, diventa gelosia
Trasforma un altro angelo in arpia
Chiude i rapporti ti chiude gli occhi al volante
Apre conti nelle banche
Ha reso uguale e rituale ogni preghiera in modo tale
Che chi la recita non sa chi prega
Impera nella mente mentre il cuore si congela
Il suo generale è l'invidia, forte stratega
Muove chi ti ha giudicato ma chi è senza peccato
Scagli la prima pietra o colga la prima mela
L'ha sconfitto Malcolm X in galera
Riscrivendo il dizionario con inchiostro bianco su carta nera

[Rit.]
Quando ti verrà a cercare: digli di no
Avrà gli occhi di chi ami: digli di no
Ti darà quello che brami: digli di no
(No, no)
Quando ti verrà a cercare: digli di no
Sarà un giorno come tanti: digli di no
Asciugherà i tuoi rimpianti: digli di no
(No, no)

[Bridge]
La guerra sarà in strada
Io avrò la conoscenza come scudo ed il sorriso come spada
Aspetto che accada
Io sarò pronto per combatterlo e dirgli di no
La guerra sarà in strada
Io avrò la conoscenza come scudo ed il sorriso come spada
Aspetto che accada
Io sarò pronto per combatterlo e abbatterlo

[Outro]
Credo nel bene non credo nel male
Ma credo lo stesso che in questo mondo l'odio prevale
Sulla ragione (Ma attenzione)
La gente come noi deve creare opposizione
Allora uso ogni mezzo a me necessario
Illuminando la mente di chi è contario