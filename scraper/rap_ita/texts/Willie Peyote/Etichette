[Strofa 1]
La gente mette etichette alle cose
Così è più facile metterle in ordine dopo
Mette etichette alle persone così sa cosa sono
Se ce l'hai scritto fuori dentro sembri meno vuoto
A me etichette ne han sempre messe parecchie
Adolescente arrabbiato, ribelle, depresso e poi rapper
E a te quante ne han messe? E quante vuoi che ne mettano?
Siamo tutti il riflesso di ciò che gli altri proiettano
Da me che cosa si aspettano?
Un disco rap? Un disco originale
Per restare hardcore ma un po' più commerciale?
E io vi lascio fare un'etichetta ci vuole
Accetto tutto di buon grado
Chi offre il prezzo migliore?
Ma tra l'odio e l'amore, cosa alimenta il motore?
Se i miei pensieri prendessero forma eclisserebbero il sole
Così li lascio nascosti, ma poi diventano mostri
E se li scrivo esorcizzo, ma poi diventano i vostri
E lei mi odiava per questo
Perché il più grande torto che puoi fare a qualcuno talvolta è essere onesto
Ogni testo è uno specchio e ogni specchio deforma
E il bisogno di una cosa spesso la trasforma
Come tra l'uomo e la donna
La paura di restare soli sembra amore e passa come una sbornia
C'è chi sa tutto di me e ha detto peste e corna
E ora sai tutto anche te, ma qualcosa non torna


[Ritornello] (X2)
Easy, non preoccuparti che sono cazzi miei
Non vedi gli altri per quello che sono ma per quello che sei
Quante etichette han messo? E quante vuoi che ne mettano?
Cerchiamo tutti essere ciò che gli altri vorrebbero