[Strofa 1: Willie Peyote]
Dovrei rendere la casa più accogliente
Potrei cambiare tende, adesso è fredda e assente
Ma mettici un tappeto lì che dà un tono all'ambiente
Immagina di stendertici sopra dolcemente
Manca il tocco femminile quelle sue manie
Dici è meglio tipa seria o donna delle pulizie
Non so scegliere e va beh, va bene tutto ok fai te
Come han fatto due su tre trovo una donna che scelga per me
è storia vecchia, si ma, manca la disciplina
Continuità e autostima, sincerità per prima
Ti dico tutto come sta, lo dico meglio in rima
C'è chi mi chiede come va, beh stavo meglio prima
Con questa crisi o mi muore lo zio ricco
O mi tocca trovar donna per smezzare l'affitto
M'han fatto anche il contratto nuovo
Adesso ho il posto fisso
Appeso al filo delle cuffie adesso affondo nell'abisso
(ti dico tutto come sta, lo dico meglio in rima, c'è chi mi chiede come va, beh..)

[Ritornello: Willie peyote]
Il problema non è star bene o no ma porsi il problema stesso
(le chiavi sotto lo zerbino all'ingresso)
Il riscaldamento è accesso la vodka in frigo al fresco
Tu aspetta dentro torno appena riesco
Il problema non è star bene o no ma porsi il problema stesso
(le chiavi sotto lo zerbino all'ingresso)
Ho cambiato le lenzuola come avevi chiesto
Aspetta dentro torno appena riesco

[Strofa 2: Willie peyote]
Ogni rapporto è un compromesso, concordo
Ma io negli anni ho compromesso ogni rapporto
Sicuro è morto, scuro in volto chiudo e taglio corto
Non vi considero ma credo abbiate torto
Il problema non è star bene o no ma porsi il problema stesso
è un mantra che ripeto all'infinito
Ormai è da un pezzo che ho capito
Che sto bene solo e solo adesso
Metto a fuoco tutto ed esco che sto meglio
Di brutto, distrutto dal rifiuto
Fra l'amore di una vita , l'amore di un minuto
Realizzo che non ti ho mai conosciuto, forse per pigrizia
Dimenticherò in fretta, l'alcool cicatrizza
Ti do la buonanotte con parole non dette
Che sono quelle che ti restano più impresse
Che sono quelle che ricordi fra i miei mille discorsi
Alle volte parlo troppo e non mi ascolti
è storia vecchia, si ma, manca la disciplina
E io ho evitato già la naia tu non sei la prima
Per quanto sia carina
Mi mancherai quando sarai lontana ma il problema grosso è quando sei vicina
(il problema non è star bene o no ma porsi il problema stesso..)

[Ritornello: Willie peyote]
Il problema non è star bene o no ma porsi il problema stesso
(le chiavi sotto lo zerbino all'ingresso)
Il riscaldamento è accesso la vodka in frigo al fresco
Tu aspetta dentro torno appena riesco
Il problema non è star bene o no ma porsi il problema stesso
(le chiavi sotto lo zerbino all'ingresso)
Ho cambiato le lenzuola come avevi chiesto
Aspetta dentro torno appena riesco

Anche stasera non aspetto nessuno
Sto posto è freddo e io resto a digiuno
Da qualche giorno neanche dormo
Piano piano mi consumo..
Se hai fatto trenta fai trentuno