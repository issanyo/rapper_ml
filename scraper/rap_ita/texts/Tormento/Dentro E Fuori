[Intro]
E ogni lotta è con me stesso
Me ne accorgo adesso
Ogni mio amico è un mio riflesso
Ogni nemico è uno specchio
Tutto acquista un suo senso, non c'è più un fuori e un dentro
Questa voce mia è uno sfidante esterno
A volte il bene, a volte il male

[Strofa 1]
Nelle mie mani solo possibilità
Nella mia testa crisi d’identità
E ogni giorno pagine sul mio diario
Giorni, notti, senza un orario
Ogni pagina una lacrima e poi un sorriso
Ogni goccia un ricordo e sto in paradiso
E se i duri non piangono
Danno calci e pugni finché soli non rimangono
Sempre in guerra ma il finale prevede pace e armonia
Per questa terra è una lotta interna
Uomo in lotta con sé stesso e all’esterno nè è un suo riflesso
Puoi bere quanto vuoi, fumare quanto vuoi, tirare più che puoi
Andare giù steso, mangiare ogni animale che si muove
Comprare tutto, gesti a cui non dai più un peso
Perso, soli in mezzo ad amici, peso i miei traguardi, i miei sacrifici
Sono tutto questo, ogni giorno diverso, un universo in espansione
Una scintilla, un’esplosione, sono tutto, niente
Un’illusione, una storia senza conclusione, un infinito in evoluzione

[Ritornello]
Sono molto di più dei tuoi giudizi
Dei miei vizi, dei miei limiti
Lascio il suolo e volo più su delle incertezze e ricchezze
Sono molto di più, lascio il suolo e volo più su

[Strofa 2]
Dei tuoi giudizi imparziali
Le corti marziali, gli uffici per schiavi
Ingiusti salari, assurdi gli orari, lavori sono gabbie infernali
Per chi non si allinea come vanno gli affari
Là fuori resta un mondo di squali, avari, primitivi
Siamo animali, giustizia, carità, gesti rari
Così dentro come fuori, così intenso
Ogni evento ridisegna contorni nuovi
La paura tende il filo, è una malattia
Punta il dito, dice sempre che è colpa mia
Ma rivedo i miei sbagli come traguardi, superarli e come levarli
Sto in volo, non disturbarmi, sono tutto questo e non solo

[Ritornello]
Sono molto di più dei tuoi giudizi
Dei miei vizi, dei miei limiti
Lascio il suolo e volo più su delle incertezze e ricchezze
Sono molto di più, lascio il suolo e volo più su

[Outro]
Volo più su, lascio il suolo e volo più su
Volo più su, lascio il suolo e volo più su