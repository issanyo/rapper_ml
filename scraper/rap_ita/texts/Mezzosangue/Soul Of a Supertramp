[Intro]
A volte conta solo sapere che viaggi
E a loro importa solo sapere che piaci
Avanti fra le serpi, le trappole e i miraggi
La destinazione è le tracce che lasci
Capita che inciampi sopra i passi loro
E ogni volta ti ripeti stringerò più i lacci
Loro che hanno messo tutto sotto l'oro
Tutto tranne me
Questo è "Soul Of a Supertramp"

[Strofa 1]
La destinazione è l'alibi del tragitto
È quando prendi fiato per la corsa anche col petto trafitto
È un passo dopo l'altro, pensieri in conflitto
Centomila promesse: sentieri che ho già visto!
Aridi e disumani occhi senza una meta
Carezze date con mani di forbici come Edward
Loro che fanno a gara a chi più si riempie di nulla
Io che svuoto l'anima a calci e spero che funga
Baby butta terra sotto i piedi e cielo in testa, viaggio verso me
L'unico percorso è sopra un foglio, ho un passo in ogni rima
Questa gente è vuota e chiama strano te
Chiamano "cravatta" quella che per me
È "il guinzaglio del 2000"
Ho l'attitudine di Supertramp, altro che il tuo Superman
Con la nausea addosso pe' 'sta società di Barbie e Ken (bleah)
Giuro che non riesco a andare in giro
Fuori luogo in ogni posto in cui cammino e mai stato più vivo!

[Ritornello]
Tenetevi le chiese, la fede, lo stato
Tenetevi le banche, le rate dell'auto
Tenetevi i tg, le markette, le vette
Tenetevi la merda alla radio
Tenetevi fazioni, bandiere, lo stadio
Tenetevi ogni cosa e ogni cosa che ho dato
Ma tutto ciò che a voi non è mai bastato lasciatelo a me
Soul Of a Supertramp

[Strofa 2]
Il sole batte sulla testa anche se dentro c'hai la tempesta
Batte, entra nelle stanze di chi resta
Barricato in casa come in testa
Chi m'ha rubato il petto era entrato dalla finestra!
Occhi che si prestano a spaccare serrature per tirarti fuori
Tu resti fuori da te stesso e chiudi ad assi e chiodi
Ah sì! Tu eri quello forte
Pensano che impari a non cadere se l'hai fatto mille volte
A volte devi solo proseguire dritto
Fidarti dell'Uno e di ciò che ha scritto
Siamo pennelli, i colori le emozioni
Ed anche i tratti più neri fanno parte di bellissimi disegni
Alzati, cammina sulle punte
Di mine stemperate di chi anche stanotte
Ha fatto le ore lunghe
Cammino in queste giungle ma solo come un cane
In bilico fra amore e fame ma non cado come chiunque!

[Ritornello]
Tenetevi le chiese, la fede, lo stato
Tenetevi le banche, le rate dell'auto
Tenetevi i tg, le markette, le vette
Tenetevi la merda alla radio
Tenetevi fazioni, bandiere, lo stadio
Tenetevi ogni cosa e ogni cosa che ho dato
Ma tutto ciò che a voi non è mai bastato lasciatelo a me
Soul Of a Supertramp

[Outro]
Via dai tuoi "Come stai?", via dai tuoi "Come fai?"
Via dai tuoi "Cambierai?", via dai tuoi "Non lo sai?"
Via dai tuoi "Dove vai?", via dai tuoi "Tornerai?"
Via da te, via da me: Soul Of a Supertramp