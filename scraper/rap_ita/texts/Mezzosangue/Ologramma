[Intro]
Respiro a fondo, affondo, respiro

[Strofa 1]
Respiro confusione e tossisco verità
Come chi fuma la sua storia, la gloria, la notorietà
La notte ingoia, sbrana la mia noia e la brama
Parla la mia lingua, mi chiama
Le vedo che camminano
Cellule impazzite in un tumore fulmineo
La terra è in delirio
Strade come vene, treni nelle arterie, è una trama
Il nero nei polmoni è di un cielo che si dilania e tossisce
La terra mangia merda ed il fegato impazzisce
È il suolo che ingiallisce
Diglielo alle cellule
Quello che buttano lo riprendono
Quello che uccidono poi lo perdono
Dillo tu alle strisce, alle stelle che insegnano ad impazzire
Alle cellule che hanno senno ancora riescono a capire
Quanto sia un'illusione la divisibilità
In un mondo che sta morendo malato d'umanità

[Skit 1]
Il fisico e filosofo David Bohm paragonò all'ordine implicito dell'universo un ologramma, la cui struttura complessiva è identificabile in quella di ogni sua singola parte: il principio di località risulterebbe perciò falso, Bohm riteneva che l'universo fosse un sistema dinamico in continuo movimento

[Ritornello]
Ologramma
Siamo nella terra e nell'acqua
E nessuno tranne te può salvarti e salvarla
Isola ogni parte di te, davvero
E in ogni minima parte vedrai l'intero ologramma
Siamo nella terra e nell'acqua
E nessuno tranne te può salvarti e salvarla
Isola ogni parte di te, davvero

[Strofa 2]
Clima d'effetto serra, tutto si difende
Il virus nel tuo corpo, la febbre
Un buco nel sistema immunitario è come un morbo che prende
Bruceremo in fretta ed io già porto le bende
Le vedo che camminano
Cellule impazzite in un tumore fulmineo
La terra è in delirio
Invadono polmoni
Sradicano alveoli
Sputano quel nero negli oceani
Vivono come se in fondo nulla gli importasse davvero, sotto questo cielo
Fanno strage del diverso come fosse zero
Gli animali che ti popolano il corpo garantiscono che tutto si equilibri e sopravviva intero
Quando butti una cazzata sul terreno
Quando metti la benzina, quando sputi fumo, tieni bene a mente che dal piccolo all'enorme c'è soltanto un velo
E alla fine torna tutto quanto uno

[Skit 2]
Dobbiamo imparare ad osservare qualsiasi cosa come parte di una indivisa interezza, nonostante la sua apparente solidità, l'universo è un fantasma, un ologramma gigantesco e splendidamente dettagliato, le particelle subatomiche restano in contatto indipendentemente dalla distanza che le separa, la loro separazione: un'illusione

[Ritornello]
Ologramma
Siamo nella terra e nell'acqua
E nessuno tranne te può salvarti e salvarla
Isola ogni parte di te, davvero
E in ogni minima parte vedrai l'intero ologramma
Siamo nella terra e nell'acqua
E nessuno tranne te può salvarti e salvarla
Isola ogni parte di te, davvero
E in ogni minima parte vedrai l'intero ologramma
Siamo nella terra e nell'acqua
E nessuno tranne te può salvarti e salvarla
Isola ogni parte di te, davvero
E in ogni minima parte vedrai l'intero ologramma

[Outro]
Ologramma
Ologramma
Ologramma