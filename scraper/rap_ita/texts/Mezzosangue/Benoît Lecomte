[Intro]
Chiamami Benoît Lecomte

[Strofa 1]
Back on my feet
A carponi su una landa desolata dentro a un beat
Altro che quaranta giorni come un vecchio amico
Anni che cammino nel deserto e non m'affondi
Sono ancora vivo...
È un Sahara chic, fidati, fuori luogo in ogni posto, ho limiti
Lotto con le mie paure, in fondo metto l'anima in un testo
E se il foglio è la sua cute, l'inchiostro è solo lividi
Ho ancora i brividi se mi stupisco
Questo il mondo non lo cambia con un giorno grigio
Non c'ho alibi ho le ali B., battiti ti batteranno i battiti
E il cuore non l'hai ancora visto
B. il mio sonno ha il fuso orario ormai
Dormo quando apre il sipario del tuo mondo
Non c'entro in questa farsa da teatro
Ti senti mai annegare dentro l'aria
E non nel mare più profondo?

[Ritornello]
Nuoterò nel nulla di 'sto mare
L'attraverserò col freddo addosso e gli squali dietro
Forte di bracciate che non sapevo di fare
Solo per toccare terra, nuotare in cielo
Chiamami Benoît Lecomte
Chiamami Benoît Lecomte
Chiamami Benoît Lecomte
Solo per toccare terra, nuotare in cielo

[Strofa 2]
Back in my sea
Dio non c'è passato mai di qui, solo chiese di colletti bianchi
Parlano di cose che non sanno
Chiedono di stare calmi e non sono mai stati stanchi!
White meat, ancora guardo avanti
Dopo coltellate sulla schiena e ai fianchi
Mi chiedono di farli ballare, come tanti
Ma è come chiedere a un pittore
Di lasciare i propri quadri bianchi!
E non è che non lo posso fare
È che non saprei scrivere senza parlare
È che per quanto provi a ridere
Continuo a sanguinare e devo insistere
Scusa la sincerità, niente di personale, ma qua
Mentite tutti come fosse un dovere
E non sentite le parole ma il potere
Adesso lasciami nuotare, stammi bene
Attraverso il mare, finché l'universo non si vede

[Ritornello]
Nuoterò nel nulla di 'sto mare
L'attraverserò col freddo addosso e gli squali dietro
Forte di bracciate che non sapevo di fare
Solo per toccare terra, nuotare in cielo
Chiamami Benoît Lecomte
Chiamami Benoît Lecomte
Chiamami Benoît Lecomte
Solo per toccare terra, nuotare in cielo