[Rit.]
Io c'ho guardato ma non c'ho visto chiaro
E l'ho ascoltato su un disco al contrario
E' un imprevisto e più insisto più imparo
Ero ignaro e ora capisco più del necessario!

[Strofa 1]
Parole a caso che ho imparato a memoria
Perché Marco se n'è andato e ha aperto il vaso di Pandora
Se guardi questa storia sai che è contraddittoria
è nata coi bastardi tra i bastardi senza gloria
Hai la vittoria la disfatta e il fallimento
Se poi la traiettoria di un proiettile d'argento
La tappa obbligatoria la invento
In sala operatoria il Dottor K finisce l'intervento
L'accanimento perchè è l'unico sistema
Lo stesso strumento la mano che trema
Il tradimento che è una croce sulla schiena
Se ogni singolo momento ti chiedi "ne vale la pena?"
La messa in scena delle miserie il mestiere che ti avvelena
La serie più estrema
Perché lo schema da trovare è un'illusione
E non è tanto sbagliare, il problema è aver ragione!

[Rit.]
Io c'ho guardato ma non c'ho visto chiaro
E l'ho ascoltato su un disco al contrario
è un imprevisto e più insisto più imparo
Ero ignaro e ora capisco più del necessario!

[Strofa 2]
Con la ragione ho un rapporto complicato
Ho provato a darle torto pure a corto di fiato
è andato tutto storto purtroppo è un peccato
E 'sta croce non la porto manco morto ammazzato
E poi ho imparato che non ho imparato niente
Sono diventato ciò che ho sempre odiato da adolescente
Uno che ormai tanto si sente arrivato
Ma che fondamentalmente si è soltanto fermato
E se da un lato è inevitabile che arriva
L'attacco di panico la crisi depressiva
Reparto psichiatrico più terapia intensiva
Con un laccio emostatico a 'sta vena creativa
Lo sai che serviva una direzione
Una vera alternativa a questa vostra illusione
Un'ultima lezione mai imparata da nessuno
Perché qua la soluzione se n'è già andata in fumo!

[Rit.]
Io c'ho guardato ma non c'ho visto chiaro
E l'ho ascoltato su un disco al contrario
è un imprevisto e più insisto più imparo
Ero ignaro e ora capisco più del necessario!