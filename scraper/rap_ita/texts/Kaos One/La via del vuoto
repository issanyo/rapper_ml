[Intro]
E ora, vi presentiamo un piccolo dramma

[Strofa 1]
Perdona i tuoi nemici ma non scordarti i loro nomi
Nuove allucinazioni guardano nuove stagioni
Domande che non trovano risposta, nella testa altri quesiti
Segreti inviolati, calcoli errati
Lasciati soli con noi stessi sottomessi dagli eccessi
Guardando nei tuoi occhi per vedere i miei riflessi
Non li vedo non credo ci sia un modo non sono più in grado
Il mio percorso va a El Dorado
Concludo la mia missione cercando tra i nemici il più forte campione
Alimentando la tensione che ora genero
Considero lo scontro terminato
La spada resta nel fodero, presto sarò libero
Questo è un finale in cui non è ammesso l'errore
È inconcepibile sbagliare perché chi sbaglia muore
Senza rancore, l'imperativo è sopravvivere a un disegno già noto
La mia è la via del vuoto

[Rit] (x2)
Ogni viaggio inizia sempre con un passo
Percorri la via, conta solo su te stesso
Cammina sul sentiero d'acciaio
Perché il destino ora esige il suo tributo
Sei sulla via del vuoto

[Strofa 2]
Piove sul bagnato e ho camminato già troppo per oggi
Vittima di oltraggi e di consigli poco saggi
Perché l'unica certezza è non avere certezze
Come una sposa resa vedova nel giorno delle nozze
Conta solo su te stesso
Percorri la via, l'ingresso è libero adesso
L'emorragia alimenta il flusso
Siamo persi nel vuoto come mosche sul velluto
Siamo nel posto sbagliato, sei minuti nel passato
Ombre proiettate sul fango dal nostro orgoglio
Fantasie prese al guinzaglio, proiettili che cercano un bersaglio
Resto sveglio, "Nel buio tu cammini con me"
Ancora non si sa il perché ma so che c'è uno sbaglio
La verità non vince mai ma i suoi nemici si consumano
Combattimenti che non si concludono, continuano nel buio
Il loro scontro si è esteso all'infinito
Io ho dato: la mia è la via del vuoto

[Rit] (x2)
Ogni viaggio inizia sempre con un passo
Percorri la via, conta solo su te stesso
Cammina sul sentiero d'acciaio
Perché il destino ora esige il suo tributo
Sei sulla via del vuoto

[Strofa 3]
V'è una parete che divide il bene e il male
Ma ora è sempre più sottile
Un'arma letale ha trovato il mio arsenale
Il totale del potenziale mi ha dato la via del vuoto
Sayonara mama, adesso il debito è pagato
Sono io che non ho scelta, questa è l'ultima svolta
Esco dal cerchio a testa alta ignorando chi mi insulta
Colpi fuori misura, altri sotto la cintura
Non può sfuggirti la vittoria, sei pronto per l'ultima gara
Ora se vuoi sfidarmi Dovrai cercarmi altrove
Esattamente non so dove, segui le impronte nella neve
I sentieri sono invisibili, tocca cercarli con l'anima
Gli occhi sono inutili, esistono solo pericoli
Qui dovrai contare unicamente su te stesso
Imprimi più forza ai tuoi colpi oppure abbandona adesso
Non mi è concesso di uscire dal mio tracciato
La mia è la via del vuoto

[Rit] (x2)
Ogni viaggio inizia sempre con un passo
Percorri la via, conta solo su te stesso
Cammina sul sentiero d'acciaio
Perché il destino ora esige il suo tributo
Sei sulla via del vuoto