[Strofa 1]
Da chi si è mangiato il fegato e bevuto il cervello
A chi fa il cinno isterico ma è già grandicello
Io non vi evito e non cerco il duello
Perciò se vuoi replico stesso livello
Se c'è un merito è quello di smettere
E lo scrivo in corsivo o in stampatello a chiare lettere
Questo è un motivo un modello da trasmettere
Se onesto è un aggettivo che non ti puoi permettere
Resto a riflettere chi appresso a 'ste storie
Spesso ho visto commettere sempre lo stesso errore
(adesso!) che sia un errore o un complesso inferiore
(oppure!) hai solo messo merda nel ventilatore
No signore se adesso il resto si guasta
Ho chiesto per favore e per favore non basta
Il gesto da esattore è fare conti in tasca
Chissà mò che valore avrà la dignità rimasta!

[Rit.] (x2)
Basta con 'ste storie basta un errore
In questo match io non invidio il vincitore
Tra vecchie glorie nessun rancore
Ma per me basta quindi croce sul cuore!

[Strofa 2]
E poi se vuoi facciamo i seri però è inutile che scleri
Perchè per quanto speri non torni com'eri ieri
E ad essere sinceri è già un tot che mi ostino
Non sei l'ultimo dei miei pensieri ma manco il primo
In 'sto casino mi sa hai capito poco
La gara è più meschina è destino che arrivi dopo
Perchè a 'sto gioco c'è chi ti straccerebbe
Persino se andasse a fuoco manco ti sputerebbe
Perchè dovrebbe se lo scopo è solo prendere
Niente lo fermerebbe non si farebbe attendere
Ti colpirebbe mentre non ti puoi difendere
E riempirebbe un vuoto solo che è un vuoto a rendere
Non ti offendere sarebbe un'imprudenza
(ora!) ti devi arrendere non solo all'evidenza
C'era una coscienza ma ora è nascosta
L'indifferenza resta l'ultima risposta!

[Rit.] (x2)
Basta con 'ste storie basta un errore
In questo match io non invidio il vincitore
Tra vecchie glorie nessun rancore
Ma per me basta quindi croce sul cuore!