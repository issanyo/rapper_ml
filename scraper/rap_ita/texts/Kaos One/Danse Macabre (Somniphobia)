"Tu dormi e io sono qui, da quando non lo so
So che affondo così dentro l'odio che ho"

[Strofa 1]
Non è successo niente, adesso dormi pure non ti preoccupare
è solamente che in 'sti giorni spesso ho troppo a cui pensare
A quello che dovevo fare e invece non ho fatto
E a un tratto quello che ho fatto sembra tutto da buttare
Aspetta! so aspettare mi aggrappo a ogni speranza
Perché non è mai finita, perché non è mai abbastanza
E ammetto non so giocare ma scommetto sul sicuro
Se in sostanza è roulette russa è 5 colpi nel tamburo
Guarda il futuro perché io non posso farlo
Sarà anche prematuro ma ho smesso di calcolarlo
E in più te l'assicuro è già un successo accettarlo
Adesso ciò che ho promesso giuro vorrei scordarlo
Perché evitarlo solamente scappando
Riesco a giustificarlo ovviamente sbagliando
E se quando parlo di fisso parlo troppo
Non solo sto affondando ti sto tirando sotto

[Rit.] (x2)
Io sono qui perché non so dove altro andare
Non so da quanto ho pure smesso di contare
Perché se affondo non ha senso lottare
Dentro quest'odio tutto il resto scompare

[Strofa 2]
Il resto scompare garantito che scompare anche se stabile
Ho finito per scordare che da sempre è inevitabile
E tradito da una sorte solo in parte responsabile
Ho capito che alle volte il più forte è il più miserabile
Per te è accettabile? per me è follia pura
Una vita sacrificabile in nome della paura
Beh questa è la mia cura l'armatura contro il mondo
La stessa armatura dentro cui mi nascondo
Ora che affondo senza emettere parola
Ora che che non ti rispondo perchè ho l'acqua alla gola
Ora che questa moviola ogni secondo rallenta
Ora che l'odio profondo è la sola cosa che aumenta
Ora che si è spenta un'altra stella sul cammino
Ora che ci si addormenta sognando un nuovo destino
Ora che da vicino non distingui più i contorni
Stringi il cuscino è meglio che dormi!

[Rit.] (x2)
Io sono qui perché non so dove altro andare
Non so da quanto ho pure smesso di contare
Perché se affondo non ha senso lottare
Dentro quest'odio tutto il resto scompare