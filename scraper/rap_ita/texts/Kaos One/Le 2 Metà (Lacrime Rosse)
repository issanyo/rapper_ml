[Strofa 1]
Persino a costo di evitarti se ora è questo che ho attorno
Stare ad aspettarti, trovarti al ritorno
E visto che non dormo, ora resto a guardarti
Ancora un altro giorno finché riesco a scordarti
Potrei parlarti e dirti ciò che provo
Ma non so dove cercarti e in più non so dove mi trovo
Ora che mi muovo in mezzo al niente
Ora che sto di nuovo toccando il fondo inesorabilmente
È la metà che non sente e non vuole
La gente ha fretta qua, non aspetta il sole
Troppe parole, troppe museruole
Troppe lacrime che lentamente bruciano troppe gole
Troppo dolore per troppi pochi istanti
Un errore di troppo oppure troppi rimpianti
Certe storie son troppo importanti
Non lo puoi più tagliare il suo cuore senza diamanti

[Rit]
È la metà ferita, è la metà tradita
A metà strada, su una strada infinita
È la metà impazzita, stretta fra le dita
Per la metà della metà della mia vita
È la metà ferita, è la metà tradita
A metà strada, su una strada infinita
È la metà guarita, la mia via d'uscita
Per la metà della metà della mia vita

[Strofa 2]
Sarà che una metà non ha voluto che tornassi
Sarà che una metà non ha creduto che lottassi
Ma la verità è che ho mantenuto gli occhi bassi
E la metà di un rifiuto ho temuto la meritassi
Sarà la prassi, la metà non risolta
Ma se torno sui miei passi sarà la prima volta
Finché c'è una metà che non ascolta e non chiede
L'altra metà che ora si volta e procede
Metà non vede l'altra metà che affonda
E oggi che succede? È la metà fuori onda
Se la metà mi possiede, metà mi asseconda
E solo in seconda sede la realtà mi circonda
Metà concede la metà che ha diviso
Il paradiso per la fede, ma l'inferno è il suo sorriso
Metà ha deciso che non crede più all'amore
È la metà che ora ha ucciso la sua metà migliore

[Rit]
È la metà ferita, è la metà tradita
A metà strada, su una strada infinita
È la metà impazzita, stretta fra le dita
Per la metà della metà della mia vita
È la metà ferita, è la metà tradita
A metà strada, su una strada infinita
È la metà guarita, la mia via d'uscita
Per la metà della metà della mia vita