[Strofa 1]
È solo questa la mia dote
Chiudi gli occhi che ti porto in alte quote
Faccio leva sul tuo cuore con l'aiuto di 'ste note
Questa è musica che scuote, per le vostre vite vuote
Io rimargino ferite e vi battezzo come un sacerdote
Psico-acustico peyote mo' ti sciogli
È il miracolo dell'acqua che scalfisce vecchi scogli
Piante secche che producono germogli
Su 'sta melodia di piano seminiamo le emozioni che raccogli
Posso cambiare questo clima e a quanto pare
La tua mente assorbe ogni segnale che ti detta ogni mia rima
Sono miracoli sonori in anteprima
È la corrente di un torrente che ti porta fino in cima
Niente è rimasto come prima basta drammi
Ogni paranoia è spenta mentre ascolti e poi ti infiammi
Se fai musica col cuore, senza schemi e pentagrammi
Lei ricambia con l'amore a patto che poi non la inganni

[Ritornello]
E quando non ci sei tu lo sai bene il mio umore si guasta
Ogni giorno che passa un giorno per non dire basta
Ma ora sorrido entusiasta
Tu sei la Signora Musica sei l'unica certezza rimasta

[Strofa 2]
La gente che ti ignora mia signora sta allo sbando
Continua a starmi accanto da quando sto con te sto migliorando
D'altro canto se io respiro è perché canto
C'è chi pensa solo a vivere e a chi vivere pensando
La musica ti tira su se stai precipitando
Io credo a ciò che vedo e adesso sono al tuo comando
35 primavere e pare che mo' sto iniziando
Vitale come l'acqua altro che un placebo blando
Volevo dirti solo grazie
Per come mi hai cresciuto e coccolato e cancellato le mie ansie
Tu sei cibo per la mente anche per le teste sazie
Una spalla su cui piangere e affrontare le disgrazie
E di te io non mi privo tu sei un infinito assolo percussivo
Come il battito del cuore che mi tiene ancora vivo
E già questo è un buon motivo
E per questo ancora scrivo
Senza mai un punto d'arrivo

[Ritornello]
E quando non ci sei tu lo sai bene il mio umore si guasta
Ogni giorno che passa un giorno per non dire basta
Ma ora sorrido entusiasta
Tu sei la Signora Musica sei l'unica certezza rimasta