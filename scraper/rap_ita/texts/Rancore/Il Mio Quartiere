[Intro]
E' lì che vivo, ogni strada, ogni bivio
E' lì che vivo, conosco ogni curva, ogni strada, ogni bivio
Il giorno nel mio quartiere, le sere nel mio quartiere
Ringhiere nel mio quartiere, un cantiere nel mio quartiere
Le fiere nel mio quartiere, le ferie nel mio quartiere
Il verde, il sole che scende sul mio quartiere

[Rit.] x2
Sai il mio quartiere dove sta
Se mi cerchi sono qua
Ma tanto non mi troverai mai

[Verse 1]
Vedi i primi giochi li ho fatti nel mio quartiere
Vedi i primi fuochi li ho accesi nel mio quartiere
Vedi la prima scuola l'ho avuta nel mio quartiere
Vedi la nostra storia si lega col mio quartiere
La strada di quartiere, la piazza di quartiere
Il mercato, il giornalaio, la ragazza di quartiere
Son belle le ragazze di quartiere
Che a volte sono semplici, ma spesso dirette e molto sincere
E la prima vera emozione l'ho accesa nel mio quartiere
La prima vera canzone l'ho scritta sul mio quartiere
La prima vera lezione l'ho presa dal mio quartiere
Sto ancora sotto pressione se giro nel mio quartiere
Non sai quant'è bello il tramonto in questo quartiere
Lo so che è più bello del mondo questo quartiere
Per questo che mi esalto se parlo del mio quartiere
Mi sdraio sopra l'asfalto e mi unisco col mio quartiere

[Rit.] x2
Sai il mio quartiere dove sta
Se mi cerchi sono qua
Ma tanto non mi troverai mai

[Verse 2]
C'è un mondo fuori, ma è fuori che fa spavento
Non so che fare stasera che passa il tempo
Non so se prendere un autobus verso il centro
Andarmene verso il centro, ma lì che cazzo centro?
Questo vecchietto gioca sempre al superenalotto
Queste campane suonano sempre alle otto
Il baretto non sta al piano terra, ma un po' più sotto
Il campetto, il pallone sul tetto, il muretto rotto
La Santa Assunta, Via Monte Massico
Su Vigne Nuove in giro, musica al massimo
E pure il traffico spesso fa rallentare
Se la porta di Roma diventa un centro commerciale
E i negozietti si muoiono dalla noia
Molti hanno chiuso, molti altri non hanno voglia
Molti hanno tolto il tappetino dalla soglia
Tanto nella campagna è scomparsa l'ultima foglia

[Bridge]
A volte pensi a tutto quello che ti trattiene
A volte ci stai male anche giornate intere
A volte pensi alle serate passate insieme
Sai che si può stare meglio, però stai bene
Sono il ragazzo più odiato del suo quartiere
Sono il ragazzo anche più amato del suo quartiere
Per questo che esco di notte da solo
E mi godo il silenzio assordante del mio quartiere

[Rit.] x2
Sai il mio quartiere dove sta
Se mi cerchi sono qua
Ma tanto non mi troverai mai