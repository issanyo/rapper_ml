[Strofa 1: J-Ax]
Qualche anno fa mi si è ingrigito il pelo
Per la prima volta ho tirato il freno
Incerto se fossi l'unico scemo
O l'ultimo a crederci per davvero
Col dubbio che per la mia crew fosse un lavoro niente più
Negli anni han fatto figli io soltanto dischi e tour
Mai cresciuto come Peter Pan con la labirintite
Da solo bloccato in studio, Han Solo nella grafite
Entrato qui da sbarbato ho firmato ogni contratto
Mi fidavo come di un padre, mi bastava stare sul palco
Poi eran sempre tutti in vacanza, io da solo là che mi sbatto
Forse lo trattavo da padre mentre mi trattava da babbo
Perché fare roba nuova se la gente già t'adora
E alla fine si innamora solo della novità
Quasi come se dicessero sei vecchio, fuori moda
Questa roba non funziona se la fanno alla tua età
Ho pagato sono uscito come al bar
La penale coi risparmi di una vita al prezzo della libertà
Avere chiuso in pari e mi chiedevo ma che senso ha
Allora perché non sei morto giovane vent'anni fa

[Ritornello: Bianca Atzei]
Ricominciare da meno di zero
E finalmente sollevare il velo
E raccontarmi veramente
Non l'immagine vincente che la gente prova a vendere di sé
Non voglio vivere su un grattacielo
Solo sputare indietro un po' il veleno
E raccontarmi veramente lo spettacolo riprende
Benvenuti a tutti quelli come me

[Strofa 2: J-Ax]
L'altro Natale stavo giù in cantina
Piangevo sui cartoni del trasloco
Che quando hai visto il mondo dalla cima, dopo
Sei intrappolato al top come un topo
Non sempre un uomo di successo è uomo di valore
Quando il prezzo arriva tutto in blocco dello scrittore
Copiare te stesso libera meno dolore che farsi tagli nel cuore
Nel sangue cercare le parole
È il caso che mi ripigli o che mi ripigli per caso
Che tra quelli che han fatto figli qui nessuno l'ha programmato
La mia vita è questo teatro e quando spegneranno le luci
Non avrò nemmeno un rimpianto se ho vissuto da vero Goonie

[Bridge: J-Ax]
E per la strada mi chiamano zio
È Philadelphia e io sono Rocky
Sarà che al posto di un bambino, Dio
M'ha dato due milioni di nipoti

[Strofa 3: J-Ax]
Ho ascoltato la mia roba come mai ho fatto prima
Sana Pianta, Meglio Prima, Rap N' Roll e Deca Dance
L'ho trovata genuina ma si sente che ero perso
Ancora in lutto per la fine fatta dalla prima band
Quello che credevo fosse il mio fratello vero
Due bambini che da zero, hanno messo su una gang
L'amicizia che è finita come sempre nella vita
Per le donne, la politica, l'odore del vile cash

[Ritornello: Bianca Atzei]
Ricominciare da meno di zero
E finalmente sollevare il velo
E raccontarmi veramente
Non l'immagine vincente che la gente prova a vendere di sé
Non voglio vivere su un grattacielo
Solo sputare indietro un po' il veleno
E raccontarmi veramente lo spettacolo riprende
Benvenuti a tutti quelli come me
Benvenuti a tutti quelli come me (se)
Benvenuti

[Outro: J-Ax]
E siamo fuori di qua
Così
Grazie Bianca
J-Ax
Non è mai finita finché
Non lo decidi tu
Special Edition
Il bello d'esser brutti