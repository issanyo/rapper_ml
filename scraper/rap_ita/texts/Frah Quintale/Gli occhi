[Strofa 1]
Se mi guardo in uno specchio assomiglio un po’ al tuo letto
Quasi sempre sfatto come quando sono lì a casa
Qualche amico avrà scommesso quanto tempo ci avrei messo
Ad andarmene davvero, a riuscire a dirti addio sul serio

[Ritornello]
Perché ho i sogni molto più grandi del cuore
E tu gli occhi molto più grandi della fame
Ed io dovevo andare anche se non so dove
E adesso tu mi starai dando dell’infame
Perché non son riuscito a darti un po’ di amore
Non potevo far peggio di così

[Strofa 2]
E ho il terrore del tuo letto che ci sia già dentro un altro
Che ti sia sceso l’effetto della droga che ti davo io
Steso sopra il pavimento conto i danni che ti ho fatto
Ho una freccia dentro al petto, tutto il male è ritornato mio

[Ritornello]
Perché ho gli occhi molto più ciechi del cuore
E non son riuscito mai a vederci amore
Potrei dirti all’infinito che mi spiace
Fino a togliere il significato alle parole
E i tuoi occhi eran più grandi della fame
E ti ho tolto un po’ la voglia di mangiare
Perché non son riuscito a darti un po’ di amore
Non potevo far peggio di così