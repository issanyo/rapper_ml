[Strofa 1]
Amo Milano perché quando il Sole sorge
Nessuno se ne accorge
Amo Milano perché non si nota
Per l’Europa è Italia, per l’Italia è Europa
Amo Milano perché è un giardino degli Emirati
E siamo tutti immigrati
Amo Milano perché ci trovi tutti i colori
Gli esseri umani, i lavori
Che sia bianco o che sia blu, che sia verde o che sia nero
Basta che sia dinero
Amo Milano perché è la capitale morale
Del commercio immorale
Amo Milano perché ti consegna tutto a domicilio
Il cibo, le donne, un figlio
Amo Milano perché mi deprime
Ad un livello costante come un mutuo per le mie rime

[Ritornello]
Portami dove non passa nessuno
Baciami solo per quello che sono
Forse non ci conosciamo
Ma cara Milano (“Cara è cara!”)
Oggi ti amo
Per stare bene

[Strofa 2]
Amo Milano perché l’inquinamento è ambientale
È inutile smettere di fumare
Per le siringhe e i mozziconi che trovi nei prati
Che è come bere gratis
Amo Milano perché ha solo difetti
Siamo venuti tutti a viverci difatti
Amo Milano perché, che vuoi farci
L’hanno cantata Dalla, Battiato, Jannacci
Amo Milano per la cellula Salafita
Che poi era solo uno allergico alla vita
Amo Milano perché la notte alle tre
C’è chi fa l’aperitivo e Punt e Mes con Cuvée
Amo Milano perché nessuno ti saluta
Qualcuno ti valuta, ma nessuno ti aiuta
E se provi a parlare in dialetto
Si volta il resto del mondo e chiede: “Che hai detto?”

[Ritornello]
Portami dove non passa nessuno
Baciami solo per quello che sono
Forse non ci conosciamo
Ma cara Milano (“Cara è cara!”)
Oggi ti amo
Per stare bene

[Strofa 3]
Amo Milano che di notte mi emoziona
Come un amore grande che non funziona
Bella da tagliarsi le vene ai Navigli
Per non fare sfigurare Venezia e Parigi
Ma tutto vale niente anche se costa caro
E non vedi le stelle per la nebbia e per la fila al Planetario
Cinema d'essai, cinema design
Amo Milano per quei: “E che lavoro fai?”
Per gli zanza e le zanzare
Che ti portano via ciò che hai di personale
Amo Milano perché è un gesto di sfida al benessere
L’amianto è pure sulle fototessere
Amo Milano perché è un’insieme di plagi
E ovunque ti giri le lapidi per le stragi
Amo Milano perché non ci vivo più
E il secondo cognome più diffuso è Hu

[Ritornello]
Portami dove non passa nessuno
Baciami solo per quello che sono
Forse non ci conosciamo
Ma cara Milano (“Cara è cara!”)
Oggi ti amo
Per stare bene
Portami dove non passa nessuno
Baciami solo per quello che sono
Forse non ci conosciamo
Ma cara Milano (“Cara è cara!”)
Oggi ti amo
Per stare bene