[Chorus Sab Sista & Marya x1]Non è tanto lo sforzo fisico che in sè mi frega
Ma il pensiero di doverlo fare che mi pesa non sai quanto!
Non è tanto quando lo sto già facendo
Quanto quando pensi che comporti un movimento!

[Verse 1 Sab Sista]Apro gli occhi ancora sotto le coperte il mio corpo è inerte
Gli lancio dei messaggi che non avverte
Sembra quasi che si voglia prender gioco di me
Strana simbiosi cronica tra mente e corpo
Ragione o torto mi ritrovo nel mio letto yo
Comodamente a peso morto
Mi rilasso amo il mio materasso per me è uno spasso
Dolce far niente quando posso non muovo un passo
Non è permesso l'esser produttivi
Non bastano i motivi non esistono incentivi sufficienti
Appuntamenti importanti pesanti
Scadenze pressanti occasioni divertenti
Orari estenuanti ne ho fatto il pieno
Quindi ora mi dò un freno
Se già volevo fare poco cercherò di fare il meno possibile
E su questo sarò impassibile!

[Verse 2 Marya]Non è detto che sia un difetto
Trovo scorretto guardarmi con sospetto lo ammetto
Mi dispongo a far le cose sempre con effetto ritardato
Ciò non è dato dal caso o dal fato
Ma dal fatto che sia la mia attitudine
Non che mi piaccia ma è come se per abitudine
L'inettitudine prenda possesso
Nel momento esatto in cui mi appresto al più presto
Ad uscire per riuscire
Almeno questa volta nell'intento
Non tardare a quel dannato appuntamento
Le lancette incalzano nel loro procedere
Senza che mi vogliano concedere
Un attimo di tregua
La situazione inizia a prendere una piega che non si spiega
Se non con il mio culo inchiodato a quella sedia!

[Chorus Sab Sista & Marya x2]Non è tanto lo sforzo fisico che in sè mi frega
Ma il pensiero di doverlo fare che mi pesa non sai quanto!
Non è tanto quando lo sto già facendo
Quanto quando pensi che comporti un movimento!

[Verse 3 Marya]Potrebbero distribuirmi porta a porta
Purtroppo non possono ancora spedirmi per posta
Altro che dodici altro che scatti
Servizio gratuito rimborsati se non soddisfatti
Racchiudo in me pagine gialle rubrica telefonica
Dotata di apprezzabile capacità mnemonica
Non per piacere personale forse per convenienza
Sicuramente perchè manco di pazienza!

[Verse 4 Sab Sista]Bella Marya banca dati per esigenza
Pianifica la sua pigrizia già dalla partenza
Aumenta così la sua capacità mentale
Cazzeggiare non fa poi così male!

[Chorus Sab Sista & Marya x1]Non è tanto lo sforzo fisico che in sè mi frega
Ma il pensiero di doverlo fare che mi pesa non sai quanto!
Non è tanto quando lo sto già facendo
Quanto quando pensi che comporti un movimento!

[Verse 5 Marya]Mi raccomando Sabri non fare aspettare troppo il fonico
Anche se poi per registrare ci metti un attimo!

[Verse 6 Sab Sista]Forse sì ci metto giusto il tempo del pezzo
Ma tu piuttosto non fare tardi come hai detto
Almeno per rispetto di Vivio ormai al bivio della tolleranza
Con due morte di sonno nella stanza!

[Verse 7 Marya]Quante ore di sonno sprecato
Troppi motivi per l'occhio spiritato
Forse dovrei darmi una mossa
Ma penso che neanche una scossa mi possa distogliere!

[Verse 8 Sab Sista]Dovremmo cogliere l'attimo fuggente il momento importante
Per dar fine a questa impresa super stressante!