[Intro]
Mo che m'addormo ij preg a Dij 'e m stà attuorn
E si me n'essa i' primma ca me scet
Ij prego a Dij 'e se pigl l'anema arèt

[Refrain] (X2)
Serio fin quanno nun vaje 'ncielo
'mmiezo 'o ncienzo e cannele 'e cera
Cchiù sincero, cchiù liggiero
'o può levà 'a cullana
O dà 'ncuollo che mmane
Ma nun cancielle, fratè dincello

[Couplet 1 : 'Ntò]
Te piglie collera si pierde 'e figlie tuie 'a into 'a connola
Primma ca compieno l'età de' compiti
Tutte se complica, tu nun hai colpa
Te siente commodo e segui 'a moda
Po' comme accummience a godè se scuonceca
Ogge truove complici cu nuovi codici
Acierv senza pacienza
Né guida né obbedienza
Giudizie primma 'e l'udienza
Pietà pe 'e scugnizze da città sconfitta
Ce pienze justo 'o tiempo 'e 'na nutizia
Po tuorne 'a routin cunvinto 'e quacche mutivo
è 'nu resirio continuo 'na nzeria nfame
Ca nzeva e nzama l'ignorante 'e mpurtanza
Risturanti carastuse
Ca si descùte staje sicuro adoppe tanta scuse
Geluse gelano 'o faccie pecché tengo ggenio
Nun aggia cagnà genere pe fa piacere 'a gente
Te stongo ncoppe 'o stòmmaco
Te ntriche, cerche 'e quistione
Però te recrìe che storie de' guagliùne cu 'e pistole

[Refrain] (X2)
Serio fin quanno nun vaje 'ncielo
'mmiezo 'o ncienzo e cannele 'e cera
Cchiù sincero, cchiù liggiero
'o può levà 'a cullana
O dà 'ncuollo che mmane
Ma nun cancielle, fratè dincello


[Couplet 2 : Luchè]
Venerato si more 'mmano a 'nu guardio
Je provo 'nu piacere strano a essere odiato
Perversione 'e 'nu buono guagliòne cu 'o fierro 'mmano
E ogne tatuaggio so gocce 'e sanghe ncurniciate
E into 'o locale te abballamme 'nfaccia
Tu che pienze ca Co'Sang è commerciale
Aggredimme pe fa fronte 'a ruvina
Fianco e fianco cu chi stronca 'nu suonno
Addò 'e catavere addevèntano note
Reincarnazione into 'a grolia
Che te aspiette quanno l'evera è incolta
E 'nu prufeta more acciso da 'o populo suoje
Into a 'na città ca te svergina
Cu 'e buche into 'e parabrezza
Vetri into 'e cammese cammine cu 'o Pataterno
Cercamme l'Eden areto marciamme senza spicchiette
Negativo pecché nun tengo scelta
M'hanno attrebuito 'nu Dio e 'na religione
E stamme fore pecché è troppe 'o desiderio 'e affermazione
Motore, azione!

[Refrain] (X 3)
Serio fin quanno nun vaje 'ncielo
'mmiezo 'o ncienzo e cannele 'e cera
Cchiù sincero, cchiù liggiero
'o può levà 'a cullana
O dà 'ncuollo che mmane
Ma nun cancielle, fratè dincello