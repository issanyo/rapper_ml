[Strofa 1: 4/20]
Napl' Milionaria, 'na storia e malavita
Addo' l'ati quartier' n'colamano o divario
E regnene e diari ch'e racconti e ll'ora d'aria
E stessi man astregnene e Rusarij
'e commissari ca portene 'e bust re penitenziari all'indiziati
Menzionat o tribunal, a tassa tributaria
Mai riscoss' manc che percoss' int o quartier popolar
Omologat a crescita sociale 'e chi venn bustin' miez 'e scal
E n'trov scambio int' e monolocali pcchè dorm male
Aropp duje picchiat n'trov o lat
A guardia e nu quadrato
E pal' alluccano a luntan quann verene e fari puntat ra volant int o viale
N'abbiat ca pigliat a male e port' o mal 'e cap: Napl Milionaria!
T'appizz'n ngul e mullett abusiv cca' nun se pav'n e bullett
Se mov coccrun, s'acconge o russett, Q7, pochette, cap' ca cazett!
Napl Milionaria int' e suonn e n'omm ca tutt 'e nott sper ca riman piglia o Miliardario
Ca cagnass a machina sportiv cu l'utilitaria.. addor' e bombolon ngopp o Lungomare
P'chi perd' o tiemp for 'o Bar, o è tropp ambress o è tropp tard pe cagnà
Pensann ca fatic a trov int' a nata città
Facenn e cunt che jastemm' pcchè è nat cca, e o sape ca riman cca'!

[Ritornello]
Int' e quartieri dormitorio, o ngopp o liett' e l'obitorio..
Tra paradiso, inferno e purgatorio, tutt 'e juorn e stessi facce, e stessi storie ca saccio a memoria!

[Strofa 2: Ntò]
Lamborghini in fila for 'o Chalet Ciro
N'è nu raduno, so 'e uagliun
Cafè amaro pcchè o zucchero l'hann vennut'
Vonn' o doce a coccherun' che po sta a sentì
Ma po 'e scriv quann è tosta e n'può durmì (Bellèèè)
Chest è a ricchezza chiù gross
'mbarat a piccerill: chiù ben 'e mamma toj n't vo nisciun.. o riest 'e accerimm!
Se sunav' int e centrì social, mo' vicin o palco se stappano 'e Cristal
Nun saccio a che stamm, amm iniziat stu process, Revolution, o stess m'emoziono
Si sent n'MC che sfonn, Koyote me chiamm "è o sfuoj!"
N'teng problem ra Napl a Miami
Scol ro sold facil, robb' ammiscat a magic
O milionario vo' ij semp a migliorà, nun s'agita
Migliar' r'eur in aria pe n'error e l'arbitro
Fall' e man int all'aria, liev 'e man a copp e renar!