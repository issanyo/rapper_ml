[Verse 1 Paura]
Scrivo per Fabio che in galera ha inciso le mie rime nella sua cella
E per quel ragazzo che ha un bulldog inglese come me ma sta in carrozzella
Per chi conosce il sapore dell'acciaio di una rivoltella
Per chi ha passato più di un guaio per chi ha perso più di una rotella
Scrivo per mia sorella che ignora il mio rap
Ma che quando sto in concerto mi manda gli "in bocca al lupo" su WhatsApp
Per chi ama la mia voce a prescindere
Perchè sono hip-hop in ogni salsa dalla stempiatura fino all'inguine
Voi che sapete che dico di essere il meglio però non lo penso
Perchè un rapper da battaglia sbaglia se se ne fotte di ogni controsenso
Scrivo per chi è forte viene dopo o mi ha preceduto
O chi ha visto anche la morte come me ma è sopravvissuto!

[Chorus Greg Rega & Paura x2]
Sono con chi è al limite lì con te
Con chi tiene duro anche per me!
Senza voi sarei davvero meno di nulla
Come sabbia nel deserto, inutile!

[Verse 2 Paura]
Questa va a Stefano che ai concerti viene con il sacchetto della chemio
Ai giovani che portano rispetto per al storia come fa Valerio
Al mio amico romano che sta in dialisi
Posso capirti fratello se pensi che sia arrivato il momento adatto per andare via di qui
Per chi va avanti sempre a testa alta come un cobra
Per chi ti giudica per ciò che sei non per i followers o per il guardaroba
Per chi mi tende la mano e mi regala sempre delle gioie
Per chi mi ha fatto rapper diverso dagli altri impazziti con mille paranoie
Ora che prendo le cose come mi vengono senza aspettative
Quali alternative? resto comunque positivo verso il mio obiettivo
Tempo fa non lo capivo
Mò è lampante, se ho la penna sopra il foglio in quest'istante siete voi il motivo!

[Chorus Greg Rega & Paura x2]
Sono con chi è al limite lì con te
Con chi tiene duro anche per me!
Senza voi sarei davvero meno di nulla
Come sabbia nel deserto, inutile!