[Verse 1 Paura]
Lascio la tensione sotto le lenzuola
Forse mi serva ancora una mezz'ora
Non funziona mai quest'ascensore
Scendo fino in fondo nel palazzo accendo il mio motore
Parto leggero su questo stradone
Mentre spengo un altro mozzicone
Da un balcone una finestra accesa
è solo quella di un motel ad ore
Tra queste palazzine l'eco dei rintocchi di quel campanile
Vorrei solo scomparire
Mi resta questo vento in faccia
Oltre questo nervosismo nelle braccia
Non piango come Franco Califano
E nonostante non ho niente in mano
Penso al futuro un progetto un piano
Le verità che noi non accettiamo
I lampioni mi ricordano chi sono
Un ragazzo affezionato a questo suono
Pochi soldi re del sottosuolo
Sotto sotto un buono so il mio ruolo
Di quelli che per poca sicurezza
Hanno l'atteggiamento del grand'uomo
E vanno avanti con quell'amarezza
Di chi riceve raramente un dono
Natascia cura un altro camionista
Cambio strada qui si spara a vista
Togli il casco sei integrale
Sul lungomare scoppia un'altra rissa
Brilla l'insegna dei cornetti caldi
Per chi è presto per chi è troppo tardi
I miei fari vanno negli sguardi
Riflettenti dei bastardi!

[Chorus Paura & Ison x1]
(Overdrive!) Non conta niente più
Niente più di niente! (Overdrive!)
Stanotte niente più
Di queste strade che percorro! (Overdrive!)
Non conta niente più
Niente più di niente! (Overdrive!)
Stanotte niente più
Di questo cuore che rincorro!

[Verse 2 Paura]
Ascolto le sirene in lontananza
Un auto corre dietro un'ambulanza
Angelina scava in un bidone
Salvatore lascia il cartellino della vigilanza
Rallento seguo questa rotatoria
Ho troppi vuoti nella mia memoria
Mentre stringo la fotografia
Di chi ci ha abbandonato in malattia
Non cambio corsia
So cosa mi aspetta alla fine di questa nuova galleria
Ma non capisco più quest'ansia
E certe volte perdo tutta la speranza
Magari è vero che sono sbagliato
Che questo mondo mi ha già rifiutato
Ma sorrido per il risultato
Delle esperienze che mi hanno cambiato
I pescivendoli vanno al mercato
Ora quando i netturbini ancora non hanno staccato
Le volte che mi sento bistrattato
E non abbiamo bisticciato
Meglio se torno nel mio nascondiglio
Magari il sonno porterà consiglio
Ho una donna che mi sta aspettando
Nei suoi occhi vedo già mio figlio!

[Chorus Paura & Ison x1]
(Overdrive!) Non conta niente più
Niente più di niente! (Overdrive!)
Stanotte niente più
Di queste strade che percorro! (Overdrive!)
Non conta niente più
Niente più di niente! (Overdrive!)
Stanotte niente più
Di questo cuore che rincorro!