(Don Diegoh)Ho viaggiato fino in fondo nella notte e nevicava
Mentre i fari mi tagliavano la strada
La vita mia sul ciglio in testacoda e una pelliccia fuori moda
Copriva culo e gambe a una bellissima puttana
Le Camel nella mano la foto tua nell'altra
Avere i morsi della fame e della sete e non tenerli a bada
Dopo ogni metro mi sentivo più vicino all'alba
Il mento in direzione della luna per toccarla
Giorno dopo giorno una rima dopo l'altra
Sputando tutto il mondo in faccia ad un pezzo di carta
Scrivendo del mare di inverno sopra il mio quaderno
Ridendo pure se questo è un inferno e ci stiamo cadendo
Ho fatto 1000 passi e visto 1000 facce
Lasciato 1000 tracce lanciando 1000 sassi
Fasciandomi le braccia dopo ogni ferita
Scavando e scovando nel muro una via d'uscita
Anche se c'hai il cuore puro devi fare il duro
Disegnare con le mani legate una bozza di futuro
Nascondere i sorrisi dentro i vaffanculo
Quando la tua debolezza rende un altro più sicuro
Prima di lasciarmi andare ho capito che amare
Vuol dire lasciare andare il resto è cartastraccia
Come i giorni che ho lasciato incenerire in questo focolare
Lasciami solo a marcire poco male!

-rit.(Shorty x1)Lascia che io cada giù
Se serve per ridare senso al senso
Se qui si muore soli tu
Lasciami nel mio silenzio!
Lascia che io cada giù
Ho messo la mia vita a tempo
Il tempo non ritorna più
Una vita qui dura un momento!

(Don Diegoh)E poi un giorno mi ha bussato la vita e mi ha chiesto il conto
Stavo a casa che aspettavo parole per le canzoni
Come il giorno in cui ho messo a lavare i miei pantaloni
E c'ho lasciato dentro il passato e le delusioni
Ed oggi che un tramonto ed un'alba sono sinonimi
Se puoi evita i film in cui vincono sempre i buoni
Sì se puoi esci di casa pure con la pioggia e i tuoni
Perchè più stiamo sul web più ci sentiamo soli
Racconto cronache di vite a metà
Dove la gente dei pensieri che fai cazzo ne sai
Tocca essere guerrieri Masai lasciami stare
Perchè ho perso tutto e vivo in freestyle già da qualche anno fa
Io con la musica mi lavo i vestiti
Perchè nel cuore ho un dolore che non va via come una macchia d'olio
E mentre lei chiede pensi al matrimonio?
Io distratto faccio ancora l'amore con gli spartiti
Il fumo e la paura nei miei occhi ingialliti
Da quel giorno in ospedale nel reparto dei falliti
Il treno sta passando resto fermo a guardare i graffiti
Coi vostri occhi nel cuore scolpiti e cuciti!

-rit.(Shorty x1)Lascia che io cada giù
Se serve per ridare senso al senso
Se qui si muore soli tu
Lasciami nel mio silenzio!
Lascia che io cada giù
Ho messo la mia vita a tempo
Il tempo non ritorna più
Una vita qui dura un momento!