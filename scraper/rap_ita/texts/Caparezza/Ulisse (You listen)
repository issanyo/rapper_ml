"Lei è identica a te, lei sa come prenderti."

Lei scrive sui Post-it
"Non mi interessa il gossip
Chi legge quei giornali ha problemi mentali grossi"
Trucida conduttrici da casi umani commossi
Tutti validi ossi nelle mani di orsi
Lei non è Penthotal
Non si addormenta, ma
Di notte non civetta nella webcam
Non frequenta San Pietro né La Mecca:
Per lei chi si crede Dio pecca di immodestia

E non avrà pietà di gatte morte
Fissate con l'età e solite solfe
Detesta il vip che fa il fotoreporter
Terrebbe le sue fans sotto revolver

Lei è sanguigna, senti che i denti digrigna
Cenerentola dà una sventola alla matrigna, ma
Non le va la scarpetta;
Lei fa la scarpetta
Che se mette pancetta non frigna ed io…

Non sono Ulisse, io; non so resisterle
Non sono Ulisse, io; non so resisterle
Slegatemi e gettatemi giù
Slegatemi e gettatemi giù!
(x2)

Lei è identica a me. (x2)

Lei ha ragione
È un passo in prigione
Il passo dell'oca di Salsomaggiore:
Se la corona si dà
Quando la dignità muore
È meglio un costume da straccione

È certa che la vicenda di Adamo ed Eva
La offenda molto più delle sue pudenda;
Grida che andrebbe bandita dal catechismo
Fanno meno danni cento anni d'erotismo

L'idea di fare carriera non la sfiora
Lei non aspira la coca all'hotel Flora
Nei festini dei democristiani
Se hai un malore tu vai in malora
Non va coi deputati
Non fa la lolita
Non ha il tenore di vita di tenori in vita
Mi invita a legami da sfida
Come Tenco e Dalida, Radamés ed Aida!

Lei è identica a me. (x4)

"Lei è identica a te…"

[Outro: Caparezza e Ilaria]
"È bello passeggiare sulla spiaggia con te, Ilaria."
"Grazie! Tieni, è un volantino del movimento, mettilo in tasca."
"Va bene, mia sirena!"
(suono di sirene della polizia)
"Ehi calma, calma... Calma! Mi spiegate cosa ho fatto?"