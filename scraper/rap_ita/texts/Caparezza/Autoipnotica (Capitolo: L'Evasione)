[Intro]
La mia macchina è il cursore di una lampo sulla linea tratteggiata
Guardo nel retrovisore, dietro me si sta scucendo l'autostrada
Dal finestrino taglio il vento con il braccio
Non posso più tornare indietro, come faccio?
Questa spazzola che oscilla sta guidando la mia mente ipnotizzata

[Strofa 1]
La collina è una distesa di cassetti vuoti
Crisalidi dei miei sogni, lepidotteri
Dietro il velo di foschia vedo i mostri
Gesto dell'ombrello e via, Mary Poppins (Mary Poppins)
Se questo asfalto non fosse grigio ma rosa shocking (rosa shocking)
Non vedrei soltanto piccioni in giro ma fenicotteri
Lungo la strada del subconscio
Respiro piano, sub conscio
Che persino il mare cristallino
Ha del torbido quando scavo sul fondo
Ho traumi sulle spalle, come i confratelli che hanno su le statue
Purtroppo a 6 anni ero terrorizzato da Gesù morto
Paura del buio pesto, Boogeyman
Paura del bulbo pesto, pugile
Magari sono superbo ma non mi apprezzerebbero
Quindi scusa ma resto umile
Sono un gabbiano che ride dopo averla fatta sul mio monumento
Un volatile al volante, in alto anche se chiuso qui dentro

[Ritornello]
La mia macchina è il cursore di una lampo sulla linea tratteggiata
Guardo nel retrovisore, dietro me si sta scucendo l'autostrada
Autoipnotica, autoipnotica

[Strofa 2]
Tra queste lamiere mi sento come Lumière
Tralicci dell'Enel diventano torri Eiffel
La lingua è Babele, non ho traduttori, ahimè
Ho cosi tante influenze che mi ammalerei
Se tentassi il ritorno in me
Le vetture sono pendoli, mica macchine
Alla guida sono lento io, mica Häkkinen
Seguo fili che tesso tipo aracnide
Dalle onde sommerso, mito Atlantide
Ho capito che arrivo alla meta solo se mi perdo
Scosse dall'interno, sono l'epicentro
Sorrido, sul volto solco un semicerchio

[Ritornello]
La mia macchina è il cursore di una lampo sulla linea tratteggiata (non ci lasciare Capa)
Guardo nel retrovisore, dietro me si sta scucendo l'autostrada (qui c'è l'autostrada)
Autoipnotica, autoipnotica

[Bridge]
Fuggo da me stesso come se
Costui mi volesse un po' come sé
Quando un uomo cresce come me
Il rischio può correre, perciò dovrò correre

[Ritornello]
La mia macchina è il cursore di una lampo sulla linea tratteggiata
Guardo nel retrovisore, dietro me si sta scucendo l'autostrada
La mia macchina è il cursore di una lampo sulla linea tratteggiata
Guardo nel retrovisore, dietro me si sta scucendo l'autostrada