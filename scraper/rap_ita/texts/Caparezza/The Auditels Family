[Strofa 1]
Vivo in una famiglia massonica
Che in confronto i membri della P2 di Gelli
Sembrano quelli dell'Azione Cattolica
Una setta diabolica che decide laconica
Tutto ciò che si colloca nella sfera catodica
Un'insolita accolita che conserva in una caverna
Il Sacro Share che dà la trasmissione eterna
Fantasmi che infestano una stamberga
Nell'attesa che un direttore di rete
Vestito da prete ne asperga le terga
Noi decidiamo chi va in onda e chi va al diavolo
I conduttori ci invocano
Con i palmi sul tavolo chiamano:
"Spirito se ci sei batti un colpo"
"Col cavolo!
Vuoi parlare con noi? Beh, per adesso beccati il tuo trisavolo"
Siete tristi, volete fotografarci come turisti
Svelarci come Agatha Christie
Ma nessuno ci ha mai visti
Credeteci, siamo spiriti maligni e satanici
Portiamo in basso gli indici per innalzare i calici
E quando si fa buio cantiamo tutti in cor

[Ritornello]
Tandighitan-Tandighitè
Siamo le famiglie dell'Auditel
Tandighitè-Tandighitan
Siamo noi che custodiamo lo Share
Siamo spiriti nell'oscurità
Tandighitè-Tandighitan
Premieremo con la pubblicità
Programmi di merda e non TV di qualità

[Strofa 2]
Ebbene sì, siamo gli Auditel e tramite un meter
Portiamo a termine mandati per cui siamo indicati
Come comete a Betlemme
Per le televendite è l'Eden, per il teleutente è Requiem
E se il telefilm fa schifo si becca pure il sequel
Fissare una rete sarà umiliante per Boris Becker non per noi
Segreti come lo specchio di Nanni Loy
Ma famosi come Leroy, eroi come Brad Pitt in Troy
Noi che riempiamo le fosse più del senno di poi
Abbiamo un piano con un punto cardine:
Trasformare i consigli per gli acquisti in un ordine
Affossando i programmi di qualità perché
L'utente intelligente si sa che non ama la pubblicità-tà-tà-tà-tà
Tanto di novità ce ne saranno un paio
Le votiamo per sbaglio e ci bloccano con l'aglio
Svaniranno come in commando dell'ubi maior Sciuscià
Il Fatto, Satyricon e Raiot
Non si solleverà nessun vespaio

[Ritornello]
Tandighitan-Tandighitè
Siamo le famiglie dell'Auditel
Tandighitè-Tandighitan
Siamo noi che custodiamo lo Share
Siamo spiriti nell'oscurità
Tandighitè-Tandighitan
Premieremo con la pubblicità
Programmi di merda e non TV di qualità

[Strofa 3]
Tu non voti alle politiche
Ma ti lamenti se le condizioni sono critiche
Eppure televoti l'Isola dei Famosi d'Egitto
Convinto d'avere esercitato un tuo diritto
Segui l'Arma in mille fiction da commediografo
Se ti ferma il carramba chiedi l'autografo
Sposi la causa dei tifosi, in TV c'è più calcio
Che in una cura per osteoporosi
Avete problemi a palate ma li affidate agli astrologi
Vi interessate ai cazzi altrui come gli andrologi
E noi che abbiamo adepti perfetti per Scientology
Vi tramutiamo in cadaveri per cubici sarcofagi
Vuoi scovarci? Provaci, la strada è angusta
Non siamo secondi né alla CIA, né al KGB, né a Confindustria
Fa' la cosa giusta, prendi la frusta e scendi nella Geenna
E fatti sfidare dal templare di Sant'Antenna
Che con un motivetto ti spenna:

[Ritornello]
Tandighitan-Tandighitè
Siamo le famiglie dell'Auditel
Tandighitè-Tandighitan
Siamo noi che custodiamo lo Share
Siamo spiriti nell'oscurità
Tandighitè-Tandighitan
Premieremo con la pubblicità
Programmi di merda e non TV di qualità