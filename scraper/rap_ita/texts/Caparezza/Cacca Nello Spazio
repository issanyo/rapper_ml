[Intro]
Hanno inaugurato lo spazioporto
La folla col fiato corto s'incolla all'asfalto come un gatto morto
Guarda fisso lo shuttle, lucido di smalto bianco
Col naso puntato in alto accanto alla rampa di lancio
Arriva il sindaco nel cielo indaco del crepuscolo
Rosso di lambrusco, parla e non si becca un fischio
Tutti applaudono quando notano che
È pronto il varo con una bottiglia gran cuvée Laurent Perrier

[Strofa 1]
Tutta la ciurma vestita di gala si incanala
Sfila per la strada che pare la prima della Scala
Lo spazio non è il suo ramo ma vi si aggrappa come un koala
Tipi snob che avrei affogato come cioccolato nel marsala
Autorità di Lions e Rotary, prendono posto nel Discovery
Ma è pagato dallo Stato quel pieno
Questo è osceno, non Madame Bovary
Sulla Terra è guerra tra poveri, non c'è posto se ti ricoveri
Tre, due, uno, contatto, parte lo shuttle con tanto d'autografi
«Three, two, one…contact!»

[Ritornello]
Con uno shuttle stiamo mandando cacca nello spazio
Meglio così, staremo più larghi, cacca nello spazio
Extraterrestri è in arrivo cacca nello spazio
Voi siete artisti, fate i cerchi nel grano, noi cacca nello spazio
Cacca nello spazio

[Strofa 2]
C'è un uomo di mezza età con la sua metà
Che ne ha meno della sua metà
Un amore acerbo, colto certo nella disco a Porto Cervo
Il prelato ha pronto il verbo, del creato è molto esperto
Dall'abitacolo caccia il diavolo ma ne maneggia lo sterco
Il giovane cantante rap è già nella fase REM
Sogna lo star system, video space per la top ten
Il business man punta su Giove per le fabbriche nuove
Vuole fare il pieno di lavoro alieno da pagare meno che altrove
Il generale non ha più il fisico, è bianco e tisico
Avrebbe goduto più col Futurisiko
Uomini di stampo politico poggiano i loro culi regi
Sulle poltrone con i fregi, soliti i loro privilegi
Da lassù la terra pare una boccia del peso di un'oncia
Ricoperta d'acqua, ma dalla doccia non cade una goccia
C'è chi si piglia tutto lo spazio e chi lo piglia in saccoccia
In piedi come pendolari sui treni Bari-Foggia
Però sono contento perché…

[Ritornello]
Con uno shuttle stiamo mandando cacca nello spazio
Meglio così, staremo più larghi, cacca nello spazio
Extraterrestri è in arrivo cacca nello spazio
Voi siete artisti, fate i cerchi nel grano, noi cacca nello spazio
Cacca nello spazio
Con uno shuttle stiamo mandando cacca nello spazio
Non intasiamo le fognature, cacca nello spazio
Extraterrestri, cacchi vostri, cacchi nello spazio
Altro che incontri ravvicinati, cacca nello spazio

[Outro]
Ciao Caparezza, sono Ilaria
Non ci crederai ma ti sto chiamando dallo spazio
Ho saputo che lavori al circo, niente volevo sapere come va
Ciao...