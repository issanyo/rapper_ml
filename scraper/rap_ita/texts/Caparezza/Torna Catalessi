[Strofa 1]
Non trovo giusto il trambusto
Quando prendo posto non trangugio, ma degusto
A letto non la metto con il busto e non la frusto
Non fisso l'abisso come Cousteau
Né lo spazio come Houston
Non mi industrio nella fabbrica del lustro e degli eccessi
Dove i colpi bassi sono ammessi
Stress e annessi concessi
Basta, torna catalessi!

[Bridge]
Torna, torna catalessi
Falli tutti fessi
Torna catalessi
Torna, torna, torna, torna
Colma questa vita disadorna
Sciogli la catena e torna, torna, torna

[Ritornello]
Torna, torna catalessi
Falli tutti fessi
Torna catalessi, e torna
Torna, torna catalessi
Falli tutti fessi
Torna catalessi, e torna

[Strofa 2]
Meglio uno stato di trance che il tran tran di troppi transiti
La terra pare una tela di Kandinsky Vassilj
Progredisci respirando ossidi tossici
Ordini PC che dopo un dì sono fossili
Il futuro è come un piccolo coi boccoli
Che con gessetti disegna cerchietti intorno ai bossoli
Cinge cadaveri con tratti in stile liberty
Se lo rimproveri dovrai morire, non sei Misery
Compra tutto ciò che ha detto lo spot
Punta sulla roulette se non ti basta la slot
Gioca al lotto i tuoi BOT
Porta in porto lo yacht
Trova un cazzo di sponsor e un'orrenda mascotte
Devi tessere un benessere frenetico che
Ti porta ad essere un messere nevrastenico
Con crisi di panico che nessun rammarico
Per famiglie sotto il tiro di un fucile carico

[Ritornello]
Torna, torna catalessi
Falli tutti fessi
Torna catalessi, e torna
Torna, torna catalessi
Falli tutti fessi
Torna catalessi, e torna

[Interludio]
«Pronto? Catalessi? Dove sei catalessi? Torna catalessi!»

[Strofa 3]
Il progresso da gas in fase sorpasso
Fari fissi addosso, palmo sul clacson
Vite come mine da compasso si consumano
Su curve che le portano allo scasso
Rabdomanti di segnale con il passo isterico
Con il cellulare in mano come un manico
L'apparecchio sta vibrando euforico:
Ha scoperto il pozzo di denaro del gestore telefonico
L'onda di folla impazzita affonda le dita tra gli scaffali
E prosciuga gli affari che fruga
Teste di mulo dareste il culo per una carruba
C'è chi ruba per non essere isolato come a Cuba
Si va, su in volata, dopo giù in picchiata
Si sale e si scende che manco una peperonata
Finché sbocchi, sgrani gli occhi, vedi cessi
Credimi, necessiti di dosi di catalessi

[Ritornello]
Torna, torna catalessi
Falli tutti fessi
Torna catalessi, e torna
Torna, torna catalessi
Falli tutti fessi
Torna catalessi, e torna