[Strofa 1]
Cameriere! Portami da bere
Ancora un bicchiere di Franciacorta
Che ho da mettere alla porta, un'altra storia andata storta
Stavolta l'amata è morta
Sepolta e dannata
Brindo a momenti
Piangenti
Come salici in calici d'annata
Mica con uva annacquata
Bacco
Guida tu questo insano caduto per mano di femmina
Insisto
Giacchè il meteo ha previsto banchi di nebbia sulla mia retina
Qui si brinda e non si lesina
Anche se si da un'immagine pessima di se stessi dopo l'ennesima sorsata assimilata per te

[Ritornello]
Eeeeh ubriaca è la mia vista la la laa. Eeeeh ubriaco sono io...

[Strofa 2]
Tant'è vero, che vedo gente che apprezza
E gente che no perchè avvezza
A tirare di scherno
Nella rete di un teleschermo
Appeso alla parete, come il padre eterno
In questo inferno c'è chi tenta di riunire la famiglia
E invece si mette in bella vista vestita da uno stilista
Nel programma in cui ci si accapiglia
Garcon! Altra bottiglia
Che sta roba piglia ad acido
Ora vedo sulla mia epidermide vermi che non vedrei se fossi lucido
Politici che giocano agli attori
Ragazzi, che per lavoro c'hanno i genitori...
Uè, sono diventati tutti pazzi, li han convinti che saranno tutti imprenditori...

[Ritornello]
Eeeeh ubriaca è la mia vista la la laa. Eeeeh ubriaco sono io...

[Strofa 3]
Ecco
Arriva l'orco cattivo giulivo e suadente
Un fiero menzognero che sa dire solo ciò che vuol sentire la gente
Io non lo tocco il suo saio sono un sorcio sordo al pifferaio
Oltretutto non sono più sveglio e poi
Più tracanno coppe più m'inguaio
Il vino fa brutti scherzi ma lo bevo per conto terzi e subisco
è già mattina
E la puntina è vicina alla fine del disco
Me ne infischio, un altro fiasco e mi addormenterò tranquillo
E al mio risveglio so che non vedrò ciò che ho veduto essendo brillo, per te

[Ritornello]
Eeeeh ubriaca è la mia vista la la laa. Eeeeh ubriaco sono io...