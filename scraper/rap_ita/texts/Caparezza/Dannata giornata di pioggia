[Strofa 1]
È una dannata giornata di pioggia
Che mi scoraggia
Tuoni che rimbombano, cielo che lampeggia
Mia madre assaggia un po' di questo clima
Guarda la finestra come una vetrina
E pensa:
"Si bagnano i ricordi di una vita densa
Come questa pioggia intensa"
Che fa la voce grossa, e mi spaventa
Come un rimprovero dall'alto
L'aria grigia come asfalto
Che riflette la luce del lampione
Mentre io rifletto sulla mia posizione
Qui, al riparo
Sotto un ombrello nero
Che custodisce il mio silenzio come un monastero
Ho imparato a non fidarmi di te
Acqua ingannatrice
Il tuo suono non mi piace
Anche se, per qualcuno questa è musica che viaggia
Per me rimane una dannata giornata di pioggia

[Ritornello]
Piove sulle anime di questa città
E qui non smette mai di piovere, quanta acqua cadrà?
Vivo nell'umidità
Mi muovo nell'umidità
Muoio nell'umidità
Di una dannata giornata di pioggia!

[Strofa 2]
Il temporale scoppia, senza pietà
Almeno lavasse lo sporco di questa città
Ma non lo fa
E piange sui cristalli delle macchine
Mentre ascolto il suono ritmico
Delle spazzole che ondeggiano
Come nel mio mare di pensieri
Del quale sono naufrago nei miei momenti seri
Penso ai fiumi, che come porci ingrassano
Poi straripano, ed i muri delle case crollano
Sotto i fulmini catastrofi di pochi attimi
Che hanno il prezzo di una vita
Nell'attesa che giunga una schiarita
Aprirò come una ferita la mia via d'uscita
Senza meta, nuoto, nell'acquazzone che mi bagna
Su questa strada che è una fogna
L'acqua è mia nemica, mi allaga, danneggia
Non posso amare una dannata giornata di pioggia!

[Ritornello]
Piove sulle anime di questa città
E qui non smette mai di piovere, quanta acqua cadrà?
Vivo nell'umidità
Mi muovo nell'umidità
Muoio nell'umidità
Di una dannata giornata di pioggia!

[Strofa 3]
Piove ancora
Qualche goccia amara
Da una nube livida
Gravida di liquido acido
Da versare
Come veleno in un bicchiere
E qualcuno dovrà bere che lo voglia o no
Ho le scarpe fradice, le ossa pure
Come tuoni lontani echeggiano le mie paure
Do un'occhiata alla città bagnata e l'attraverso
Pensando a tutto quello che ho perso (oh oh oh)
Pensando a tutto quello che ho perso
In una dannata giornata di pioggia

[Ritornello]
Piove sulle anime di questa città
E qui non smette mai di piovere, quanta acqua cadrà?
Vivo nell'umidità
Mi muovo nell'umidità
Muoio nell'umidità
Di una dannata giornata di pioggia!
(Di una dannata giornata di pioggia!)