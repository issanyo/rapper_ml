[Ritornello]
Io diventerò qualcuno
Non studierò, non leggerò, a tutti voi dirò di no
Ecco perché diventerò qualcuno
Se vuoi parlare un po' con me ti devo addare  al mio MySpace

[Strofa 1]
Nel dopoguerra non c'era chi
Urlava nei comizi più di un cherokee
Non c'erano TV colme di Nembo Kid
Né radioattive come nubi a Černobyl'
C'era l'uomo qualunque
Sostenuto dal Fronte dell'Uomo Qualunque
Nella schiena dei partiti affondò le unghie:
"Io non sono di destra né di sinistra, sono un uomo qualunque
E lo stato è demagogo, nel sistema bipolare non mi ci ritrovo..."
Oh, ferma tutto! Devo aver avuto un herpes
Dato che questo sfogo non mi è nuovo
Vivo decenni dopo nello stesso clima
Che su questo fuoco getta più benzina
Ma non c'è più l'uomo qualunque
Tutti sono qualcuno, tutti sono in vetrina

[Ritornello]
Io diventerò qualcuno
Non studierò, non leggerò, a tutti voi dirò di no
Ecco perché diventerò qualcuno
Se vuoi parlare un po' con me ti devo addare  al mio MySpace

[Strofa 2]
Il qualcunista milita in una banda che
Prende piede se la prendi sotto gamba
Gode come te quando ti stendi sotto Ramba
Ma è talmente finto che sembra un ologramma
Partecipa al raduno di quelli che gridano "Italia uno!"
Poco prima di un programma
Scrive recensioni di CD nel web
E non distingue Zenyatta Mondatta da Ummagumma
È una farsa, ha una cultura scarsa
Ma non gli basta il ruolo della comparsa
Prima parla per bocca di Giorgio Bocca
Poi la pensa come Giampaolo Pansa
Lascia nei forum commenti di boria
"Ma sì, sono piccoli momenti di gloria"
Porta avanti una staffetta scorretta:
Non passa il testimone ma passa a testimonial

[Ritornello]
Io diventerò qualcuno
Non studierò, non leggerò, a tutti voi dirò di no
Ecco perché diventerò qualcuno
Se vuoi parlare un po' con me ti devo addare  al mio MySpace

[Interludio]
«Il Fronte dell'Uomo Qualcuno è il primo partito di questo paese. Grazie e arrivederci.»

[Strofa 3]
Bene, adesso mister e miss
Faranno del parlamento la Diaz del blitz
Non distinguono il Foglio dal Manifesto
Del resto io non distinguo Libero da Gin Fizz
La democrazia fa la fine del VIP
Che ritrova H.P. sull'uscio dell'hotel Ritz
E siamo tutti nelle mani di chi?
Di questi che per diventare qualcuno cambiano nick?
Sì, il Fronte dell'Uomo Qualcuno
Ha voti al cubo, mamma che dolore al culo, lo appuro
Se questo è uno scherzo manca di sense of humor
Uh, che manrovescio!
Stiamo seppellendo nell'Endemol generation
Devo aspettare di perdere il mio diritto di voto
Per guadagnare il diritto alla nomination?

[Ritornello]
Io diventerò qualcuno
Non studierò, non leggerò, a tutti voi dirò di no
Ecco perché diventerò qualcuno
Se vuoi parlare un po' con me ti devo addare  al mio MySpace