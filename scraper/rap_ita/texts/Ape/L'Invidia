[Strofa 1]
Vivo con lei la maggior parte del mio tempo
Il nostro rapporto è violento
Un'attrazione senza sentimento, sta in piedi senza un senso
Si nutre del mio orgoglio e non ci pensa a ciò che penso
E crede non le serva il mio consenso
In compenso bisbiglia e non chiarisce ciò che dice
Mi costringe nei panni di un ruolo che non mi si addice
Infelice, la sua sete di conquiste infinite
Spinge il mio lato sporco ad emergere in superficie
M'induce a pensare che non sia solo un ipotesi
Immaginarmi nei panni di chi sembra saper muoversi
E confondersi piuttosto che nascondersi
Per non trovarsi fuori dalle grazie della sorte e dei suoi calcoli
Inutili i miei tentativi: gesti istintivi
Poco incisivi per sottrarmi ai suoi modi aggressivi
Prende spunto dai miei motivi creandoci diversivi
Che trasforma in desideri ossessivi

[Ritornello]
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia

[Strofa 2]
Mi parla solo di quello che dovrei essere
Quanto sbaglio a riflettere
Dei modi più efficaci per non farmi sottomettere
Sa insistere al punto da annullare le mie tattiche
Vanifica i miei sforzi trasformandomi in suo complice
Il suo incombere scandito da rituali mai uguali
Procedimenti mentali fatti di analisi e particolari
A volte soggetti casuali alle altri banali
Realtà concrete mischiate a visioni irreali
Mi lascia il dubbio che incarni ciò da cui fuggo
Rivelando la miseria dei criteri cui mi appoggio
Da cui traggo linfa per il mio viaggio
Pensando sia coraggio ma è il timore di diventare un ostaggio
Offusca la mia visione su un ampio raggio
Distorce la mia percezione da selvaggio
Manomette ogni mio ingranaggio
Incrinando un equilibrio mentale
Precario innanzi al suo cospetto

[Ritornello]
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia
Lei l'energia negativa che mi consuma
La rabbia nascosta e la fame di fortuna
La sete di gloria quell'ansia deleteria
Lei l'ombra con cui convivo
Sperando un giorno scompaia