[Strofa 1: Ape]
La mia nazione vive di concetti antichi e tradizioni andate perse
Si accontenta dei forse e di posizioni superflue
Si scontra con un mondo che cresce e non la capisce
Camuffa il suo cervello a stelle e strisce
Subisce la sordida influenza di una super potenza
Che fonda la sua sussistenza su odio, prepotenza, ignoranza
E ci si umilia pur di assicurarsi un alibi
Schiava alla corte del sovrano George W. B

[Strofa 2: Bassi]
È così la mia nazione succhia
Fatta di gente che parrucca
E un presidente che si trucca
Mente di complotti più grossi e soliti ignoti
Più l’ignoranza aumenta più la mettono ai voti
Le aspettative le avevo sui 16 anni, adesso
Se tu mi arrivi per posta finisci nel cesso
Se tu mi arrivi bello bello sul teleschermo
Vado fuori meglio sordo che starmene fermo

[Ritornello: Ape & Bassi]
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Non lo senti il richiamo
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Cosa rappresentiamo?

[Strofa 3: Ape]
La mia nazione mischia il lecito e l'illecito
Sfruttata dagli istituti di credito sta in debito
Mentre nasconde un altro scandalo finanziario
L’ennesimo crack del mercato azionario è un calvario
Per chi ha investito i risparmi di una vita
Non vede via d'uscita si sente illusa e tradita
Coltiva odio e sfiducia per qualsiasi istituzione
Non chiedergli perché non ha fede nella nazione

[Strofa 4: Bassi]
La mia nazione ha gli occhi chiusi, non so che farci
Mentre un cinese vende fogli falsi in Paolo Sarpi
Sono qui che pago tasse e limito gli scarti
Poi siamo noi quelli cretini e derisi dagli altri
Non faccio mai la carità
Di sicuro non è il modo per far crescere
Un extracomunità (Nah)
Stiamo pagando gli errori dei nostri genitori
Dei loro padri, di decenni di falsi valori

[Ritornello: Ape & Bassi]
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Non lo senti il richiamo
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Cosa rappresentiamo?

[Strofa 5: Ape]
La mia nazione colleziona stati d'ansia
In attesa di un video e di qualche ANSA
Che liberi la gente dal terrore del prossimo sacrificio
Di una vita immolata all'altare di stato
Qual'è il risultato?
Un funerale in esclusiva sulla Rai
Col cordoglio dei politici riunitisi in stand-by
Che hanno sulle spalle il peso di scelte di convenienza
E dentro gli occhi il dramma di ogni possibile circostanza

[Strofa 6: Bassi]
La mia nazione è puttana
Che se muore un papa ferma tutto una fottuta settimana
Poi dopo nada
Tornano i venti sull'Adriatico
Ci addormentiamo nello stesso torpore mediatico
E i centri sociali non curano i mali
Ma gli altri locali non hanno musica né ideali
Voglio uno stato con il quale confrontarmi
Che cazzo potrò dire a mio figlio tra 15 anni?

[Ritornello: Ape & Bassi]
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Non lo senti il richiamo
Per noi è così
Quello in cui crediamo non lo vedi in TV
Quello che ascoltiamo non lo senti in radio
Non lo vedi allo stadio, non lo danno in omaggio
Cosa rappresentiamo?