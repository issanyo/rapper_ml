[Verse 1]
Non sarà il buio a far dormire la mia anima
Non sarà un foglio pieno di frasi che racconterà
Di me come di te in fondo di molto, poi, non cambia
Lo stesso cielo, stesso mondo con la stessa rabbia
Eh già, vorremmo che potessero tutti sentire
Le nostre voci e quello che ognuno vorrebbe dire
Dobbiamo dare qualcosa in mezzo agli altri
Dobbiamo stare uniti, ma distanti
Anche se spaventati dai giorni che son più brutti
Preghiamo per i nostri sogni tutte le notti
Tutte le notti nei nostri sogni c'è un po' di realtà
Abbiamo negli occhi la luce della libertà
Al di là delle montagne, dei fiumi, dei mari
Restiamo ciò che siamo, semplicemente esseri umani
Semplicemente qualcosa di stupendo
Qualcosa di orrendo, qualcosa che a volte non comprendo

[Rit.] x2
Ma so che c'è qualcuno che mi sta ascoltando
E so che lassù qualcuno sta guardando proprio me
E se lo sta facendo ci sarà un perché

[Verse 2]
Forse è utile dire ciò che si prova, inutile
Cercare una parola nuova per descrivere
Il momento in cui so vivere meglio, inutile
Aspettare che ci arrivi un segno utile
L'impegno cos'è se non cercare di essere degno
Per questa vita è normale voler dare il meglio
Desideriamo ciò che è inutile dicendo "voglio"
Non sorridiamo se non l'abbiamo dicendo "muoio"
Leggo un foglio con delle frasi che non ricordo
Se scritte da me o scritte da te, che importa in fondo
Sotto lo stesso cielo, stessa rabbia, stesso mondo
Lo stesso modo di dimenticare in un secondo
O di guardare sempre indietro ogni singolo giorno
Finché non è il nostro turno non saremo di ritorno
Dal viaggio che ci tiene in pugno e che ci rende simili
Tutti con la stessa paura di essere inutili

[Rit.] x2
Ma so che c'è qualcuno che mi sta ascoltando
E so che lassù qualcuno sta guardando proprio me
E se lo sta facendo ci sarà un perché

[Verse 3]
Se hai parole da dedicarmi sono qui ora
Ad ascoltarle prima di allontanarmi
Le mie parole avranno il tuo sapore
Ogni giorno di più ed ogni giorno avrò più calore
Per ogni singolo uomo esiste un sole
Che nasce con te e ti sorride quando muore
Dobbiamo solo dare il nostro amore a chi lo vuole
Stare in pace anche se non si è dove ci piace
Capire se è il momento di parlarsi sotto voce
Fuori c'è luce, poi buio, poi ancora luce
Tutto quanto accade in modo rapido e veloce
Tutto quanto accade in modo così naturale
A volte ci fa star bene, a volte ci fa star male
E vale la pena di evadere
Senza avere regole come le favole
Senza la paura di sentirsi inutile