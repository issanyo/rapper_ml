[Strofa]
Yeah
Ah
Occhiali da sole sopra i ricordi
Ritorni, ma non mi rivedrai
Sul collo 200 cerotti, che se li togli
Non so se sopravviverai, fai tu
Che questa strada la sai meglio di me
Che coi sorrisi ti vesti da sempre
Io che ci provo ti giuro non sembro me
Che quei sorrisi mi cuociono al dente
Pasta asciutta e ridiamo insieme (ah)
Bocca asciutta di queste sere (yeh)
Rimasti aggrappati a delle ringhiere
Di letti inventati in camere nere, carriere
Di amanti al servizio come le cameriere
Col vizio del fumo e le cose sceme
Cercando il vestito da cavaliere
Cavalli impazziti spaccano schiene non appena ci si siede
Cazzo come va veloce
Seduta stante senza voce
Seduti in tandem si cade veloce, cioè si cade
Ma quella cosa poi è pure normale
Che si fa una fatica a doversi rialzare
E a doversi parlare
Sarebbe meglio non guardarsi e parlarsi per trame
Tipo film, tipo frane
Tipo streaming da lasciare a caricare
Per non bloccarsi fino al finale
Caricamento, mi vedi spento perché sono sempre quello
Ma tu non mi conosci mo che ci penso
E non lo so se è meglio
Che non siamo adulti abbastanza
Per dirti "scendo alla prossima" ti dico "addio" adesso
Ora che smontano le nostre luci
La nostra camera e l'ingresso
Il mio divano è dismesso e la tv ha trasmesso l'odio
Ed io ti odio per questo