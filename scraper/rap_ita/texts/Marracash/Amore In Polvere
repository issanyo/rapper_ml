[Strofa 1: Marracash]
Io lo so il loro gioco, vogliono una risposta
Una spiegazione avvolta in un bel fiocco rosa
Puntare il dito contro la mia famiglia
La mia infanzia, cercandomi lo sporco e la rabbia ah!
La colpa datela ai videogames, alle canzoni o alla tele o alle emozioni
Ma quando ho cominciato io non avevo motivazioni
Non avevo niente, ero come voi
Volevo fare parte di qualcosa nella vita
Anche se questo qualcosa era una morte collettiva
E forse la tua alternativa alla mia apatia
Semplicemente non era abbastanza viva
Ricordo, eravamo annoiati quella mattina
A casa mia, nell'ora di geografia
Ridevamo dopo la prima, ci sentivamo più amici, più uniti, più in cima!

[Ritornello: Deleterio]
Io mi sono innamorato di te, forse solo perché
Voglio qualcosa da sognare
Io mi sono innamorato di te, forse solo perché
Non c'era niente di meglio da fare

[Strofa 2: Marracash]
E così di giorno avevo qualcuno da incontrare
La notte avevamo qualcosa, per sognare
Passavano le settimane
Per lo più stavamo giù le sere, a farci, a parlare
E la vedevo entrare nei discorsi, nei nostri scherzi
Farci sentire speciali e diversi
La realtà non bastava più, noi figli della TV
Volevamo un film con gli effetti
Sensazioni senz'azioni, finte come le espressioni dei presentatori
Come i seni delle ballerine, gli amori dei calciatori
Le famiglie unite negli spot dei pandori
A un mondo artificiale spetta un paradiso artificiale
Senza santi, eroi e fidanzate
Ti cercavo in queste strade, ma era inutile
È la storia di un ragazzo intelligente che fa cose stupide!

[Ritornello: Deleterio]
Io mi sono innamorato di te, forse solo perché
Voglio qualcosa da sognare
Io mi sono innamorato di te, forse solo perché
Non c'era niente di meglio da fare

[Strofa 3: Marracash]
E ora di giorno maledico di averti incontrata
Il vuoto che avevo dentro si è allargato e mi ha fagocitato
Di notte torno a cercarti, vedo gli altri
Ora so che sono tutti bugiardi
Che buffo di notte mi agitavi e mi levavi il sonno
E ora senza di te non dormo e non sogno
Solo un sogno ricorrente, un'onda gigantesca
Una parete d'acqua immensa che mi cade in testa!
Dopo le risate le lacrime, se guardi dentro l'abisso
Anche l'abisso guarda dentro te!
Hai preso tutto ciò che c'era da prendere
Ho perso tutto ciò che c'era da perdere
Ho eliminato chi potrebbe esserci d'intralcio
Ho collegato ormai le tessere del tuo mosaico
Se non è amore che cos'è ciò che provo per te?
Passa il tempo più ti cerco più vorrei smettere

[Ritornello: Deleterio]
Io mi sono innamorato di te, forse solo perché
Voglio qualcosa da sognare
Io mi sono innamorato di te, forse solo perché
Non c'era niente di meglio da fare

[Outro: Marracash]
Questa è una storia d'amore: si può amare una sostanza?
Questa è una storia di dipendenza: si può dipendere da qualcosa che ti uccide?