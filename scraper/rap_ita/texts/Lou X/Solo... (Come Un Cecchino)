Togliendo il silenziatore, pagando caro il rumore
Che nel vuoto della notte rimbomba, la sensazione è intensa
Mi guardo intorno e mi accorgo ch'è giorno
E c'è qualcuno che mi viene incontro
E se un fiammifero causa un incendio
Se una bufera è provocata da un soffio di vento
Così infine può essere il tiro a colpire?
Dando lo stimolo come a un detonatore
Solo come un cecchino, appostato al confine
E quello che duello non è un mulino a vento
Il tempo per ricaricare è già troppo
Continuo ad andar dritto, nel ritmo estremo dell'hip hop!
Non cerco col cesto successo e gloria
Mille maledizioni tiro fuori a memoria su quei porci
Su quelle stelle sul petto
Su chi mangia a sbafo con chi vive da schiavo
Valgo poco e forse dico le stronzate
Ma alle emozioni non faccio barricate
Grane mi vuol dare chi protegge il suo altare
A ogni assessore del posto
Quello che danno io offro!

Fuori sotto il fuoco nemico mi spingo e non fingo
Non si sta sotto coperta ed esco ad occhi aperti
E quel che dico decido, sondando sconcerti
E incerto su chi è amico o è nemico
Come un cecchino, isolato, ma non sposto il mirino
E continuo con un varco
Per tornare a illuminare questa solitudine
Sopra una provincia con un'inquietudine!
In un deserto del dissenso e per quello che penso
La mia posse è vista come terrorista
Non che stupri, che spari o spacci chili di droga
È perché è solo avvelenata come un morso di un cobra
È un'ombra, che si allunga solitaria nell'aria
Desolata, di un cecchino questa è la ballata!
Io non penso ad attutire il messaggio, e anche se sbaglio
Al mio cuore sto togliendo il bavaglio
E se il microfono imbraccio con la mente ho delle scelte da fare
Che non rimetto al codice penale
E non è poco, visto lo schifo del luogo in cui vivo
A tratti ossigeno io respiro
Fors'è per questo che resto perplesso alla tregua
In troppi giri di parole il mio nemico dilegua
Il cannocchiale mi rallenta perché vado di fretta
M'impegno al tirassegno per non fare cilecca!

Non è un compito
Ma è un'esigenza la scelta, sento molto
Sento correre il sangue sotto è di botto
Che il disprezzo si accende, un istinto di bomba
Se agitata poi scoppia
E se buttarli giù al primo colpo è irreale
Come un ossesso devo continuare
Per misurarmi su di loro anche a sorte
Anche se stretto alle corde... i denti stretti più forte
Le loro verità sulle mie verità
Giornali scudi stellari contro i miei assalti frontali
Ma in fondo lo capisco se mi guardate in cagnesco
Anzi è questo che mi rende incallito
E all'oltraggio m'appresto
Solo come un cecchino, saprò come colpire?
Come un pazzo, e non mi importa
Se non vendo il mio pezzo
Ma io qui ci esisto e perciò insisto
Così m'accorgo se sono sveglio o se dormo
Prolisso, me ne infischio, le maniere non cambio
Senza respiro, con un nuovo alleato
Per alzare il livello e fare un tiro incrociato!