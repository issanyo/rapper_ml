Sono fili che ci reggono
Fili che ci strangolano
Come ragnatele corrono fra te e me
Sono fili che sottendono parole in equilibrio instabile
Come tante ballerine tra le nuvole
Fili elastici ci uniscono
E più ci allontaniamo più ci attraggono
Elettroni intorno a un nucleo si incrociano
Soltanto per un attimo
E con un fil di voce si sussurrano qualcosa
E poi ripartono
Fili della tela di Penelope tessuti e poi disfatti
Io e te
Distanti come i capi di una corda
Che le nostre dita pizzicano
E vibra come un organo di note silenziose
Ad ogni battito
Tic...tac
Oscilliamo come un pendolo
Burattini appesi a fili
Che le nostre mani tirano
Che si annodano
E a volte sfuggono
Fili d'erba calpestati che a fatica si rialzano

[Chorus]
Due gradi verso l'alto
Due a sinistra
E in mezzo fili troppo tesi
Fili di discorsi persi e poi ripresi
Senza mai venirne a capo
Fili rosso cupo che ricamano indecifrabili messaggi in codice
Fili che riunisci in trecce
Che io adoro scioglierti
Che legano i tuoi polsi docili a ricordi semplici
Fili d'oro tracciano parabole nel buio dell'estate
Dando ai desideri un'anima
E tu diventi musica
Suoni in metrica
Armonia ipnotica
Stregato da te che sei la mela della favola
Perduti nello stesso dedalo facciamo su un gomitolo
Ma il filo che inseguiamo è il medesimo
E un giorno taglieremo insieme il filo del traguardo
E resteremo finalmente senza fili fra di noi
Guinzagli d'aquiloni insofferenti che strattonano
Per liberarsi e perdersi nel vento