(feat. Paola Cortellesi)

Finalmente un rap inconcludente, un mucchio di parole che non dice proprio niente
Un cumulo di lettere tenuto insieme giusto dalla metrica, composto senza idee e senza alcuna spinta artistica
O etica o finalità poetica, senza la più minima velleità dialettica: puramente estetico, ma senza sostanza...
'Sto rap riempie le orecchie e sembra aria nella panza! Lascia il tempo esattamente come l'ha trovato nell'istante in cui è iniziato: fino a qui nulla è cambiato
Nè sen'altro cambierà quando finirà, stanne pur sicuro: questa volta non ti voglio dire niente - te lo giuro - ma lo voglio fare nello stile degli autori
Che ci fanno dischi interi invece di tacere: mò mettiti a sedere ed impara il ritornello, che tanto - in fondo in fondo - ascolti solamente quello...

Allora, sono 6 anni che manco dalle scene, non ti puoi permettere di sbagliare
No, io non posso permettermi di sbagliare?
E chi io? Cerca piuttosto di scrivere qualcosa di melodico e sbarazzino
A ma poi il pezzo lo firmo io?
E come lo firmi, con una X? Ignorante!
E' vero
Ti voglio classica e moderna, sexy e materna e di successo!
Tipo macarena?
Molto di più!!

Questà è la porzione di questa mia canzone cui tutti quanti prestano la massima attenzione:
Quel che ho detto fino a mò e quel che dopo io dirò serve solamente per distrarti un po'...
Questà è la porzione con questa variazione cui tutti quanti prestano la massima attenzione:
Quel che ho detto fino a mò e quel che dopo io dirò serve solamente per distrarti un po'...

Canzone stupida, fine a se stessa, rea confessa nell'essenza si processa in tua presenza assolvendosi per il fatto di esser fatta solamente per esistere
(ed un fatto così futile non può certo sussistere). Consistere in niente non è un crimine: fosse perseguibile non basterebbero tutte le carceri
Per contener gli eserciti di autori a metraggio, che compongon solamente per gonfiare il minutaggio, che scrivono tomi su tomi di canzoni
Sui sentimenti buoni usando sempre toni un po' dimessi su temi assai generici: a scriver son prolissi, a pensar troppo sintetici. Quanto son prolifici!
Ogni mese un Parsifal, ogni anno un festival e ogni decade un "the best" in piena regola
In cui mettono soltanto la farina che la crusca te l'han propinata nei dieci anni prima!

Deficiente! Non funziona, lo senti?
Si
Cerco una cosa più folk!!
Frapparapparappara...
Ma che cos'è, mica siamo alla sagra della pecora, ma io intendevo qualcosa di più chill-out
Oh, forte quella roba lì... tijou tihjo..
Ma fa schifo!! Dobbiamo prenderci tutta la riviera e qualche centro sociale, prova electro
Bzzzzzz
Ho detto electro... non techno

Questà è la porzione di questa mia canzone cui tutti quanti prestano la massima attenzione:
Quel che ho detto fino a mò e quel che dopo io dirò serve solamente per distrarti un po'...
Questà è la porzione con questa variazione cui tutti quanti prestano la massima attenzione:
Quel che ho detto fino a mò e quel che dopo io dirò serve solamente per distrarti un po'...

Canzone senza storia, ma che fa repertorio, che allunga di una traccia l'inventario dei pezzi che io qui raccolgo a forma di cd
Di lp o di mc e che sto provando a venderti. Rappresentativa del mio stile quanto basta per confondersi col resto del mio disco
Senza il rischio di deluderti: mò scusami se ti sto trattando troppo male, che se stai ascoltando questa l'avrai preso originale, investendo un capitale
Che è di tutto rispetto, pari al costo dell'ingresso in un locale fighetto o come il prezzo del biglietto di una partita di scudetto
E di cui in tasca non mi arriva forse manco un euro netto. Prendila per quel che è: una fregatura artistica dettata da una squallida esigenza
Merceologica. E se vendo per gioielli tutta questa paccottiglia, dottò, capisc' a mmè: teng' famiglia!

Perfetto! Non hai capito niente
Perchè?
Dobbiamo accontentare le ragazzine, rassicurare le mamme, tenere compagnia agli emigranti, sentiti più italiana
Ma Francesco, non ce la faccio!!
Frankie, rispettami, subalterna!!
Scusa
Diamogli un sapore internazionale. prova con l'inglese, che so... drink a mole together
Ma significa, bevi una talpa insieme...
Ma che te ne frega, sta in metrica e chi lo capisce
Ok
Drink a mole together, centrical forever, fed a funky restaurant
No no, troppo anglosassone
Really?
Prova qualcosa di latino....
Ista partem est....
Ma non in quel sensooooo: sudamericaaaa
Olè...
Esta es a portion, e esta mi cancion, e todo il mundo presta la masima atencion
Lo que dica ora e lo que te dirè.. serve solamente para distracion olè...
Esta es a portion, con esta variacion, e todo il mundo presta la masima atencion
Lo que dica ora e lo que te dirè.. serve solamente para distracion olè...

Attenzione, questo disco, è protetto dal sofisticato sistema antipirateria MACUMBATRON
Ogni tentativo di duplicazione può provocare vertigini, sanguisughe, senso di inadeguatezza, sommosse popolari, peluria in eccesso, combustione spontanea
Mhhh, cerca qualcosa di più terrificante
Mmhmhmh ...guidizio universale
Non basta, qualcosa di peggio?
Elezioni anticipate
Ok