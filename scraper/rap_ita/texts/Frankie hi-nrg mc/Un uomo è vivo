[Strofa 1]
Il ritorno, guardarsi intorno
Come fosse il primo giorno dopo l'inferno
Tutto è fermo in un interno
Tutto predisposto all'eterno
Sotto la polvere c'è della cenere in quel posacenere
Quello che era di là, che è sempre stato di là
Quello che usava papà, cosa ci fa su quel tavolo?
In quei giorni tutto prende un altro posto
Tutto prende un alto costo
Tutto prende un altro gusto assai robusto
Sembra tutto meno giusto, sembra guasto
Oggi reincontro dei mobili, gli unici ospiti
Quelli che abitano i posti che il tempo rende muti
Ma se ascoltati nei contenuti parlano

[Bridge]
Quello che era normale è passato di qua
Quello che era normale è passato
Quello che era speciale si ritroverà
Quello che era speciale è restato
Quello che era per sempre non ritornerà
Quello che era per sempre è cambiato
Quello che era normale è passato di qua
Quello che era normale

[Ritornello]
Un uomo è vivo quando respira
Un uomo è vitale se fa respirare
C'è un istante nel quale ogni uomo diventa suo padre
Un uomo nascendo conosce l'amore
Un uomo crescendo impara ad amare
C'è un istante nel quale ogni uomo diventa sua madre

[Strofa 2]
Mobili, compagni stabili, con gambe solide
Con forme utili eppure immobili
Testimoni degli eventi storici
Che i terremoti son riusciti a scuotere
Che hanno visto la pianura e il mare
Che hanno avuto tempo per pensare
Da un punto di vista sempre uguale
Loro c'erano ad ogni Natale
È normale che la sensazione sia gelida
Come quella dell'ennesima visita
Con mani da stringere, giacche da scegliere
Tutti a convincersi dell'irreparabile
Poi tutto evapora e restan le cose
Polverose, poderose
Dove si nascose l'anima dei figli e delle spose

[Ritornello]
Un uomo è vivo quando respira
Un uomo è vitale se fa respirare
C'è un istante nel quale ogni uomo diventa suo padre
Un uomo nascendo conosce l'amore
Un uomo crescendo impara ad amare
C'è un istante nel quale ogni uomo diventa sua madre

[Strofa 3]
Uomini rapiti dalle case, dalle cose
Dalle accuse, dalle scuse silenziose
Dalle attese, da chi le ha deluse
Da chi le ha pretese
Ed ora queste cose, importanti
Cose da grandi
Cose che arrivano, che non domandi
Non rimandi, che tramandi

[Ritornello]
Un uomo è vivo quando respira
Un uomo è vitale se fa respirare
C'è un istante nel quale ogni uomo diventa suo padre
Un uomo nascendo conosce l'amore
Un uomo crescendo impara ad amare
C'è un istante nel quale ogni uomo diventa sua madre