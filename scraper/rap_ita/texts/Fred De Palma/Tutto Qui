[Verse 1]
Lascia stare l'arte, ascolta ciò che dice il partner
Il mercato è Cristo che divide il target
Mettiti una maschera e recita la parte
Perché nessuno compra il pupazzo di Peter Parker
Non so stare in equilibrio sopra il terremoto
Ed il tuo artista preferito sotto la pelle è vuoto
Davvero questo è quello che hai sognato?
Diventare solamente un cartonato per le foto
E dovrei bere poco
È come quando guardi un film, sai che tutti fingono
Ma non ti importa, perché vuoi sentire ciò che dicono
Sei un singolo individuo se non individui il singolo
E puoi ammalarti di successo se non individui il sintomo
E adesso mi hanno tolto tutto
Ma tu mi vedi sorridere in gruppo
Ma ricorda che anche la conchiglia più bella
Resta comunque un guscio

[Hook]
Non dirmi che è tutto qui
Tutto quello che ho sognato
Ti prego, non dirmi che è tutto qui
Ho le ferite cucite col filo spinato
Non dirmi che è tutto qui
Tutto quello che ho sognato
Ti prego, non dirmi che è tutto qui
No, non dirmi che è tutto qui, ti prego

[Verse 2]
Quando finisci i tentativi, inizi a stentare
Io ora voglio farcela, sono stufo di tentare
Sai perché non ho fatto quel talent?
Per non rischiare di diventare quel tale
Noi sempre in giro come cani sciolti, con i crani rotti
Senza oro nelle mani, solo manigoldi
Nel buio con i fari sporchi
Hanno provato ad inquadrarci ma siamo nati con i lati storti
E se la fame l'hai provata la ricordi, ciò che semini raccogli
Non è vero, sono racconti
I miei frutti sono stati tolti
Qua le mie radici danno alberi con i rami corti
Ho visto la trasmissione e ho visto la diretta
Ed è trasmissione diretta, perché ti influenza
E se resti in piedi è solo perché pesi meno
Ora guardami cadere mentre esprimi un desiderio

[Hook]