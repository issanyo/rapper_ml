[Verse 1]
La notte è più bella, si vive meglio
Per chi fino alle 5 non conosce sbadiglio
E la città riprende fiato e sembra che dorma
E il buio la trasforma e le cambia forma
E tutto è più tranquillo tutto è vicino
E non esiste traffico e non c'è casino
Almeno quello brutto, quello che stressa
La gente della notte sempre la stessa
Ci si conosce tutti come in un paese
Sempre le stesse facce mese dopo mese
E il giorno cambia leggi e cambia governi
E passano le estati e passano gli inverni
La gente della notte sopravvive sempre
Nascosta nei locali confusa tra le ombre
La gente della notte fa lavori strani
Certi nascono oggi e finiscono domani
Baristi, spacciatori, puttane e giornalai
Poliziotti, travestiti gente in cerca di guai
Padroni di locali, spogliarelliste, camionisti
Metronotte, ladri e giornalisti
Fornai e pasticceri, fotomodelle
Di notte le ragazze sembrano tutte belle
E a volte becchi una, in discoteca
La rivedi la mattina e ti sembra una strega
La notte fa il suo gioco e serve anche a quello
A far sembrare tutto, tutto un po' più bello

[Verse 2]
Parlare in una macchina davanti a un portone
Ed alle quattro e mezzo fare colazione
Con i cornetti caldi e il caffelatte
E quando sorge il sole dire buonanotte
E leggere il giornale prima di tutti
Sapere in anteprima tutti i fatti belli e brutti
Di notte le parole scorrono più lente
Però è molto più facile parlare con la gente
Conoscere le storie, ognuna originale
Sapere che nel mondo nessuno è normale
Ognuno avrà qualcosa che ti potrà insegnare
Gente molto diversa di ogni colore

[Verse 3]
A me piace la notte gli voglio bene
Che vedo tante albe e pochissime mattine
La notte mi ha adottato e mi ha dato un lavoro
Che mi piace un sacco anzi io l'adoro
Mi chiamo JOVANOTTI faccio il deejay
Non vado mai a dormire prima delle sei