[Strofa 1]
È passato del tempo ne è passato parecchio
Sono sempre lo stesso sempre pronto ad andar
Ma non scordo di certo che ho piantato in un campo
Un ricordo prezioso che germoglierà
In un conto salato o nel triste primato
Di esser l’uomo più innamorato del mondo
Sognatore convinto perso nel labirinto
Tra entusiasmi e fantasmi di celebrità

[Ritornello]
C'è qualcuno che danza
Sotto un cielo stellato
C'è una coppia che ride e si bacia
Sopra l'erba di un prato
Una musica semplice
In un mondo intrecciato
Una musica giusta
In un mondo sbagliato

[Skit]
Che posto pazzesco che è questo
Che assurdo complesso di cose
Se un extraterrestre assistesse
A queste schermaglie amorose
Non ritornerebbe più indietro
Di mille anni luce o di un metro
Noi siamo gli umani e siamo a essi estranei
Ci piace cacciarci nei grandi casini

[Strofa 2]
È passato del tempo sembra che è stato un lampo
Eravamo ragazzi e ora eccoci qua
Con le crisi del caso e gli occhiali sul naso
E un'idea più realista di felicità
Ma però sempre all'erta in agguato tra i rami
Animali notturni nati in libertà
Non disposto a mediare su questioni d'onore
Affrontando se serve anche le avversità

[Ritornello]
C'è qualcuno che danza
Sotto un cielo stellato
C'è una coppia che ride e si bacia
Sopra l’erba di un prato
Una musica semplice
In un mondo intrecciato
Una musica giusta
In un mondo sbagliato

[Strofa 3]
Violetta non lasciarmi solo
A ballare la malinconia
Trasformiamola in una follia
Segui il passo fammi compagnia
Tutto quello che non ha a che fare
Con il valzer non considerare
Afferrami le mani e con dolcezza
E nell'ebbrezza lasciati andare

E io non riesco a stare mai fermo
E io non riesco a stare mai calmo
Questa musica che sento dentro
Suona sempre non mi lascia scampo
La vita comoda non fa per noi
Che siamo nati con il ritmo addosso
Che abbiamo il sangue come il mare mosso
E ci sciogliamo come il sale grosso
Quando qualcuno parte con la rumba vera
In questo angolo di una balera
In questa vita che non è mai tardi
Siamo i pastori erranti di Leopardi
Guardiamo il cielo pieni di domande
Come dei microbi dal cuore grande
Ci innamoriamo come dei magneti
E gravitiamo come dei pianeti
In una danza celeste che fa girare la testa
Sbagliati disorientati
Dal giorno che ci hanno gettati
Su questa terra dove si consuma
La nostra vita breve come schiuma
Sulla cresta di un'onda
Così che nessuno affonda

Bella la tua compagnia
Godi come Dio comanda
Il mondo è sbagliato ma
Noi siamo una bella banda
Noi siamo una bella banda