La vita nell'era spaziale
Non è niente male
Vivere sotto un cielo popolato di angeli e di satelliti artificiali
Di spiriti e di ufo di rondini e di aquile reali
Camminare tra file di alberi e di antenne radio
Poter decidere se andare in Antartide o andare allo stadio
La vita nell'era spaziale
Non è niente male
Posso decidere di festeggiare il capodanno cinese
O il natale halloween o il giorno dei morti e fondare una religione
Nuova che ha come altare i banchi accettazione
Degli aeroporti e posso dire si si e posso dire no no
E posso finalmente dire pure ma però
Perché la lingua cambia e quello che era errore invece adesso si può
Sono del mio quartiere della mia città del mio paese
Sono europeo sono italiano ascolto musica inglese
Ma sono americano e quindi un po' africano
E visto dal satellite non sembro neanche troppo umano
Sono a due dimensioni ma da grande ne avrò tre
La vita nell'era spaziale fa proprio per me
Le sonde intanto sondano
E forti piogge inondano
La medicina avanza con falcate da gigante
Applausi riservati solo al pubblico pagante
E assicurato il futuro è già arrivato
E se non stai attento assomiglia al passato
Ma la notizia grazie a Dio si spande a macchia d'olio
E forse l'idrogeno liquido sostituirà il petrolio
Ma chi glielo racconta poi alla shell
E compagnia bella che c'è un motore nuovo che funziona con l'acqua della cannella
Posso sognare esattamente come ho sempre sognato
E posso registrare tutto se l'ho dimenticato
Posso pregare Dio un Dio a mia immagine e somiglianza
Collegato col computer dentro la mia stanza
La vita nell'era spaziale mi piace
Posso scegliere se fare la guerra o fare la pace
Se mangiare dei cibi biologici o geneticamente modificati
Se drogarmi con psicofarmaci
O con zuccheri raffinati una vasta gamma di dipendenze legali e non legali
Naturali tecnologiche chimiche artificiali
E come sempre o si è nomadi o si sta lungo il fiume
Il tigri l'eufrate
Il Tevere il Nilo la via della seta
Il modem il filo che lega
Il coltello che spezza
Ti taglio la gola ti faccio una carezza
Contatto avvenuto banane banane
Aromi di frutti di terre lontane
Quintali di oro in cambio di pietra filosofale
La vita nell'era spaziale
Non è niente male muoversi tra fiori e rifiuti senza avere paura
Urbano come un cassonetto della spazzatura
E cosmico come una radiazione interstellare
La vita nell'era spaziale non è niente male