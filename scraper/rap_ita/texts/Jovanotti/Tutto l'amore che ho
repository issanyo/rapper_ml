[Strofa 1]
Le meraviglie in questa parte di universo
Sembrano nate per incorniciarti il volto
E se per caso dentro al caos ti avessi perso
Avrei avvertito un forte senso di irrisolto

Un grande vuoto che mi avrebbe spinto oltre
Fino al confine estremo delle mie speranze
Ti avrei cercato come un cavaliere pazzo
Avrei lottato contro il male e le sue istanze

I labirinti avrei percorso senza un filo
Nutrendomi di ciò che il suolo avrebbe offerto
E a ogni confine nuovo io avrei chiesto asilo
Avrei rischiato la mia vita in mare aperto

[Ritornello]
Considerando che l'amore non ha prezzo
Sono disposto a tutto per averne un po'
Considerando che l'amore non ha prezzo
Lo pagherò offrendo tutto l'amore
Tutto l'amore che ho

[Strofa 2]
Un prigioniero dentro al carcere infinito
Mi sentirei se tu non fossi nel mio cuore
Starei nascosto come molti dietro ad un dito
A darla vinta ai venditori di dolore

E ho visto cose riservate ai sognatori
Ed ho bevuto il succo amaro del disprezzo
Ed ho commesso tutti gli atti miei più puri
Considerando che l'amore non ha prezzo

[Ritornello]
Considerando che l'amore non ha prezzo
Sono disposto a tutto per averne un po'
Considerando che l'amore non ha prezzo
Lo pagherò offrendo tutto l'amore
Tutto l'amore che ho
Tutto l'amore che ho

[Bridge]
Senza di te sarebbe stato tutto vano
Come una spada che trafigge un corpo morto
Senza l'amore sarei solo un ciarlatano
Come una barca che non esce mai dal porto

[Ritornello]
Considerando che l'amore non ha prezzo
Sono disposto a tutto per averne un po'
Considerando che l'amore non ha prezzo
Lo pagherò offrendo tutto l'amore
Tutto l'amore che ho
Tutto l'amore che ho
Tutto l'amore che ho
Tutto l'amore che ho
Tutto l'amore che ho