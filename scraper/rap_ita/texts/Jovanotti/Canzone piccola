Ho voglia di una canzone piccola che parli di cose piccole
Che diventano invisibili schiacciate dagli eventi dai grandi avvenimenti
Una canzone piccola che parli di caffettiere di cartoline di pasta e ceci
Di sveglie che non suonano o suonan troppo forte
Di un ritornello che ti resta in testa di uno spiffero dalla finestra
Delle tue labbra della tua maglietta una canzone lenta come una bicicletta
Una canzone piccola fatta di due strumenti al massimo due accordi
Senza tanti accorgimenti lontana dall'Europa dal mondo e dalle stelle
Ma molto molto molto molto molto vicina alla mia pelle
Piccola come l'aria che mi entra nei polmoni una canzone piccola
Con piccole emozioni fatta di una matita un poco di caffè
Le scale mie di casa un piccolo perché i tuoi vestiti allegri
A fiori di campagna senza pretese come una farfalla
Che è bella perché è bella e non c'è discussione
Una canzone piccola come la mia opinione
Come un panino caldo come una passeggiata
Talmente piccolina che adesso è già finita
Come una chiacchierata col solito vecchio amico
Che sa che cosa penso anche se non lo dico
Una canzone piccola che parli delle cose in questa stanza
Un movimento semplice una leggera danza
Una canzone piccola che ci si può fidare
Una canzone piccola che non ha niente da dimostrare
Che non ha niente da dimostrare
Che non ha niente da dimostrare