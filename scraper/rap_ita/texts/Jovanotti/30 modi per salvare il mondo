Potremmo venderlo agli alieni
Un miliardo al metro quadro
Trasferirci poi su Marte
E ricominciar daccapo
Nelle notti di settembre
Guarderemmo fin quaggiù
Con un po' di nostalgia
Per quel bel pianeta blu
Potremmo smetter di parlare
Di cantare e di viaggiare
Tutti chiusi dentro casa
Nelle stanze chiuse a chiave
Non litigheremmo mai
Non ci ammaleremmo più
Tranne che di nostalgia
Per il bel pianeta blu

Ci sono 30 modi per salvare il mondo
Ma uno solo perché il mondo salvi me
Che io voglia star con te
E tu voglia star con me
Che io voglia star con te
E tu voglia star con me

Potremmo prendere le armi
E sparare tutti i colpi
Fino a che ne resta vivo uno solo
Tutti gli altri sono morti
Guarderebbe giorno e notte
Registrata alla TV
Con un po' di nostalgia
La gente del pianeta blu
Potremmo smettere da ora
Di vendere e di comprare
Tutti con un pasto al giorno
E un vestito per tutti uguale
Senza meriti ne colpe
Senza vizi ne virtù
Finiremmo per stare male
Dentro al bel pianeta blu

Ci sono 30 modi per salvare il mondo
Ma uno solo perché il mondo salvi me
Che io voglia star con te
E tu voglia star con me
Che io voglia star con te
E tu voglia star con me