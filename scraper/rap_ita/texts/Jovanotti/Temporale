[Intro]
Gli occhi non sanno vedere quello che il cuore vede
La mente non può sapere quello che il cuore sa
L'orecchio non può sentire quello che il cuore sente
Le mani non sanno dare quello che il cuore dà

[Ritornello]
C'è un temporale in arrivo
C'è un temporale in arrivo, senti l'elettricità
C'è un temporale in arrivo sulla mia città
Porta novità, porta novità

[Strofa 1]
Il lupo perde il pelo, io perdo le occasioni
Ma non so perdere il vizio delle emozioni
La vita è più interessante delle definizioni
E tutto quello che arriva da qualche parte va
Gerusalemme è divisa sotto ad un solo cielo
E la mia mente è divisa dentro ad un corpo solo
Un meridiano per forza incrocia un parallelo
Determinando la sorte di molta umanità
E tutto quello che sappiamo non è vero
E tutto quello che sappiamo non è vero
Si perdono le origini nel buco del tempo
Ma tutto si conserva nelle profondità
Sia l'elefante che il topo non avranno scampo
La legge della savana li governerà
Non si può scegliere un sogno, non si può scegliere
Quando ti arriva, ti arriva, non c'è niente da fare
Le previsioni del tempo si posson prevedere
Ma un temporale che arriva non lo puoi fermare
Si danza per invocare la fertilità
Si danza prima del sesso o di un combattimento
Si danza per riscaldarsi dal freddo che fa
Si danza per imitare il lavoro del vento
Quando non so dove sono, io mi sento a casa
Quando non so con chi sono mi sento in compagnia
Quando c'è troppa virtù il cuore mi si intasa
La cura è spesso nascosta dentro alla malattia

[Ritornello]
C'è un temporale in arrivo
C'è un temporale in arrivo, senti l'elettricità
C'è un temporale in arrivo sulla mia città
Porta novità, porta novità

[Strofa 2]
Quando tu hai fame nessuno può mangiare per te
Quando io ho sete nessuno può bere al posto mio
Anche gli automi hanno un cuore di alluminio puro
Pronto per farci passare l'amore del futuro
Abramo lascia la casa senza sapere niente
Si mette in strada lasciando quel che sapeva già
E il trapezista si gioca tutto continuamente
Per pochi soldi e per un brivido di libertà
L'autista di scuolabus ha in mano la nazione
Più di un ministro, di un Papa o di un'autorità
E c'è una terra di mezzo tra il torto e la ragione
La maggior parte del mondo la puoi trovare là
Lavori in corso, ci dispiace per l'inconveniente
Hanno scoperto una casa dell'antichità
Due scheletri abbracciati, qualche osso, poco o niente
Ma il loro bacio va avanti per l'eternità

[Ritornello]
C'è un temporale in arrivo
C'è un temporale in arrivo senti l'elettricità
C'è un temporale in arrivo sulla mia città
Porta novità porta novità

[Strofa 3]
L'antico impero cinese accolse Marco Polo
Perché era un giovane mercante di immaginazione
Non servono grandi ali per spiccare il volo
La vita è molto più vasta di una definizione
E stanno tutti aspettando che succeda qualcosa
Che tolga il velo di polvere dalla realtà
E stanno tutti aspettando che arrivi la sposa
Coi fiori in mano e una promessa di felicità
Problemi di digestione ispirano romanzi
Rivelazioni che nascono nell'acidità
Un po' di bicarbonato dopo certi pranzi
Si eviterebbe lo scontro delle civiltà
Gli uccelli volano bassi e sfiorano l'asfalto
E i cani stanno in silenzio con aria d'attesa
La foto sulla parete mi segue con lo sguardo
Nessun allarme, per ora nessuna sorpresa

[Ritornello]
C'è un temporale in arrivo
C'è un temporale in arrivo senti l'elettricità
C'è un temporale in arrivo sulla mia città
Porta novità porta novità

[Strofa 4]
E l'invincibile non è quello che vince sempre
Ma quello che, anche se perde, non è vinto mai
L'intelligenza è nel corpo, il sapere nel cuore
Se pensi sempre ad un muro, un muro troverai
Mi son trovato memorie che non sono mie
Ho un solo nome, ma almeno cento identità
È naturale preferire le belle bugie
Alla durezza di ghiaccio di certe verità
Viviamo comodi dentro alle nostre virgolette
Ma il mondo è molto più grande, più grande di così
Se uno ha imparato a contare soltanto fino a sette
Vuol mica dire che l'otto non possa esserci

[Outro]
Senti l'elettricità, senti l'elettricità
C'è un temporale in arrivo
Porta novità, porta novità