[Verso 1]
Che gioia la notte ti ho visto ballare
Poi rider di gusto senza malignità
La gente se vuole sa esser feroce
Sarcastica e cinica e senza pietà
Questa cosa che niente più vale la pena
Di starci a pensare che poi tanto boh
A me non mi piace io credo che invece
Il tempo è prezioso davvero un bel po'
Io quando ti guardo mi basta guardarti
E una bella notizia che porta allegria
Non c'è un paragone, non è che un milione
Di altre notizie ti portano via
A forza di essere molto informato
So poco di tutto e dimentico di
Guardarti negli occhi, sbloccare i miei blocchi
Alzare il volume e pensare che sì
Oh sì

[Ritornello]
La mia ragazza è magica
E lancia in aria il mondo e lo riprende al volo
Trasforma un pomeriggio in un capolavoro
E mi fa stare bene oh yeah
Quando io sto con lei

[Verso 2]
Se metti un vestito stampato a colori in
Gara coi fiori per me vinci te
Non è l'apparenza ma è l'apparizione
Che ti fa risplendere davanti a me
Sei luce di stella permetti la vita qui nel mio pianeta
Tutto parla di te il sangue che brilla la mia
Clorofilla che scorre nel legno di mille chitarre
Di mille violini suonati dal vento di mille telefoni
In cerca di campo è meglio per te che quando ti guardo
Non sai che ti guardo così come se
La luna sapesse che stiamo a guardarla potrebbe
Decidere chi non ce n'è e mettersi in posa cambiare qualcosa
Invece è bellissima così com'è
Così com'è. Così com'è

[Ritornello]
La mia ragazza è magica
E lancia in aria il mondo e lo riprende al volo
Trasforma un pomeriggio in un capolavoro
E mi fa stare bene oh yeah
Quando io sto con lei

[Verso 3]
Ispiri i poeti confondi i magneti
Tu sei la mia luna, tu sei la mia dea
Che sale e che scende si spegne e si accende
Governa gli amori su e giù la marea
E mandi i gatti sui tetti a star fuori le notti
Che poi quand'è giorno ti sembrano pigri
Ma è solo stanchezza che tutta l'ebrezza di notti d'amore
Da piccole tigri si sentono allegri si fingono saggi
Domestici e lenti un po' come noi che condividiamo
La stessa natura selvatica in fondo che bella che sei
Se il frigo è deserto mi porti all'aperto vogliamo
Una mela e mi passa la fame
E quando mi perdo e non mi ricordo mi basta pensarti
E poi mi ricordo il mio posto dov'è
Il mio posto sei te

[Ritornello]
La mia ragazza magica
Che lancia in aria il mondo e lo riprende al volo
Trasforma un pomeriggio in un capolavoro
E mi fa stare bene quando io sto con lei
E mi fa stare bene quando io penso a lei
Basta che penso a lei