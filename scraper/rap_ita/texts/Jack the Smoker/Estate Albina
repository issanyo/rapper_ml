[Verse 1]
Fammi fumare come se non l'avessi mai detto
Come se intossicato io potessi aprirmi il petto
E ripulirmi come in Suisse
Come i ricchi con il sangue, come coi soldi del biz
In realtà io sono sempre qui, sempre in questo posto
Scordati le vacanze pure per agosto
Non mi ricordo l'ultima volta via da 'sto posto
Come Formigoni, ma per il motivo opposto
L'ultima cazzo di vacanza era tipo un pacchetto
Parlo della stanza d'albergo per quanto era stretto
Doccia rotta e cibo freddo, io vi saluto
Ma per trovare un altro posto servirebbe un mutuo
Da quando ero bambino la carnagione di un albino
Io conoscevo tutti i rimastoni in giro
"Ue, non ce l'hai un millino?"
Al quartiere Feltre pompavano Like a Prayer a portiere aperte

[Hook]
Ed io tornavo a scuola fra la gente
Tipo un po' bianco lenzuola, un po' trasparente
Un gelato alla nocciola e dopo in bici sempre
Invece al tema dell'asilo salvagente
La mia estate qua, la mia estate albina (x2)
Sulle piastrelle col ventilatore alla mattina
È la mia estate qua, la mia estate albina

[Verse 2]
Dal prestinaio ruba un paio di Calippo Fizz
Tu hai preso due Piedoni, ci facciamo un mix
Dopo le cinque posso prendere la BMX
Al Parco Lambro a fare pinne e riprovare tricks
Era sparita già la febbre dei Mondiali
Noi con le figurine di Schillaci e di Skuhravý
Sotto le panche laghi per quanto ci sputavi
Poi nel campetto con i match, quanti ne disputavi
Amici occasionali, tutti coi parenti che
Avevano diverse occupazioni e storie identiche
Il turno estivo, papà restava sempre in giro
Facevo i compiti e dormivo, poi sul tardi uscivo
Nel tema di settembre ci mettevo poco
"Racconta le tue vacanze": il foglio semivuoto
Gli altri descrivevano Calabria e Puglia
Io mi godevo con mia mamma il weekend in Liguria

[Hook]
Ed io tornavo a scuola fra la gente
Tipo un po' bianco lenzuola, un po' trasparente
Un gelato alla nocciola e dopo in bici sempre
Invece al tema dell'asilo salvagente
La mia estate qua, la mia estate albina (x2)
Sulle piastrelle col ventilatore alla mattina
È la mia estate qua, la mia estate albina