[Verse 1: Zampa]
Ogni giorno che passa è un'altra sfida all'infinito
A testa bassa e mani in tasca tiro dritto
Passi leggeri, pensieri, la strada e l'attrito
Mi sfiorano indicandomi col dito
Intorno a facce di cocco, io ancora con l'abbiocco mi tocco
Per mettermi più a fuoco
E non c'è musica in giro, solo musi da tiro
Chiusi dentro bare da fachiro, io con il respiro affannato
Vivo narcotizzato, barcollo e giro spaesato
E appena chiudo gli occhi ce le ho addosso
Iene mangia cani schermo mosso, chele digitali che non posso
Che essere scosso delle invasioni che mi spingono nel fosso
Sai com'è, vivo in un mondo di cancrene
Non puoi star bene circondato da barriere
Pompo le mie vene, rompo catenacci e catene
Tanto fino a qui nulla va bene

[Hook] (x2)
Siamo spiriti liberi, ma non ci fermi
Nella notte linee plasmano disegni
I cuori battono lasciando segni
Siamo luci maledette che non spegni

[Verse 2: Jap]
Sono un poeta che scrive, che resta sul chi vive
Ogni mia strofa è un film da venti Oscar come Wes Craven
Ciò che m'ispira? La via che si respira
La strada che attira, il beat che gira, i bros che fanno la fila
Chi mi conosce in zona sa che sono pagato e sereno
Amo gli amici, il whisky, il rap che spingo o meno
Sono composto, a volte in contrasto in 'sto microcosmo
Ma io mica costo perché non sono esposto
Ehi, sai che c'è? Fatti un giro con me
Se vuoi sapere perché  chi fa da se fa per tre
Yo, siete confusi?
Avete i pensieri più chiusi e fate gli intrusi, voglio vedervi e fatti conclusi
Io c'ho messo tanto e troppo tempo per capirlo
C'ho messo poco per dirlo e ancora meno a smaltirlo
Ed ho capito che la strada va spianata
E se una zona è minata la rotta è virata ed ogni buca è saltata

[Hook]

[Verse 3: Jack the Smoker]
I piedi si fanno pesanti, gli occhi più rossi e più stanchi
Alle mie spalle solo sangue, il vuoto davanti
Catene ai miei piedi rendono vani i tentativi
Di correre liberi e privi di vincoli vivi
Come non mai, ora che il mio sudore gronda
Le sabbie ricoprono il mio corpo che affonda
Noi spiriti liberi in celle chiuse a chiave
Voliamo con la penna dove ogni corpo cade
Per ogni porta una voce mi urla "Aprila!"
Son pronto all'evasione anche se mi trovo ad Alcatraz
È la vita d'oggi, ci sono troppi piedi
Che cadono nel vuoto e troppo pochi appoggi
Combatto perché non vadano persi
Io sono un sognatore  e lo faccio ancora ad occhi aperti
Lasciate che il mio spirito voli, che commetta sbagli
Che rompa 'ste manette prima che sia tardi

[Hook]