[Strofa 1]
È l'ultimo pacchetto e lo prometto smetto
Confermo taglio i ponti con 'sto vizio maledetto
Certo che l'ho già detto almeno altre duecento volte
Ma questa è quella giusta, come dici per le donne
Ci metterò coraggio, grinta e forza d'animo
Mi impegnerò lottando ogni giorno fino allo spasimo
Ormai ex-fumatore, voi altri tossici vi biasimo
Uscirò da questo tunnel senza un minimo di panico
Sui miei diari più ultime sigarette di Zeno
Se poi le conto ammonto ad un'ultima stecca almeno
Più dicono che mi fa male più io m'avveleno
Però oggi è diverso dico basta per davvero
È quasi un'ora che non fumo ma resisto
La gente che non riesce a smettere non la capisco
Non c'entrano cerotti, liquirizie o varie terapie
L'uomo non per forza resta schiavo delle sue manie

[Ritornello]
Questa è l'ultima! Contrasto tra desiderio e ragione
È l'ultima! Combatto contro ogni mia pulsione
Questa è l'ultima! L'ultima! E non cambio decisione
Questa è l'ultima! Posso giurarlo sul mio onore
Questa è l'ultima! Cerco di ignorare il suo richiamo
È l'ultima! Senza di lei è tutto un po' più strano
Questa è l'ultima! L'Ultima! Uomo puoi scommetterci
Questa è l'ultima! Sì, l'importante è crederci...

[Strofa 2]
Perché fumare è fin troppo paradossale
Pur tenendo te a stesso continui a farti del male
E se applichi logica razionale sembra una malattia
In fin dei conti è come una lucida eutanasia
Che poi pensavo almeno a un cazzo di motivo
Uccido i miei polmoni per sentirmi un po' più vivo?
A quindici anni forse faceva più figo
Adesso che ne ho venti mi sento come smarrito
La nicotina magari compensa qualche carenza
Riempie lacune nascoste dentro la mia esistenza
Mi calma i nervi quando perdo la pazienza
O forse è solo una parvenza di difesa dall'insicurezza
Oppure è mera dipendenza e nient'altro
Io ho consapevolezza dei danni del tabacco
Uno strano sortilegio però mi tiene in scacco
I plotoni delle tentazioni tornano all'attacco

[Ritornello]
Questa è l'ultima! Contrasto tra desiderio e ragione
È l'ultima! Combatto contro ogni mia pulsione
Questa è l'ultima! L'ultima! E non cambio decisione
Questa è l'ultima! Posso giurarlo sul mio onore
Questa è l'ultima! Cerco di ignorare il suo richiamo
È l'ultima! Senza di lei è tutto un po' più strano
Questa è l'ultima! L'Ultima! Uomo puoi scommetterci
Questa è l'ultima! Sì, l'importante è crederci...

[Strofa 3]
Lei la compagna più fedele che non mi tradisce
Anche se ogni suo bacio nasconde sfumature killer
Se provo ad abbandonarla finale stile thriller
Studia una vendetta trasversale come Stiller
Bionda che mi rapisce in vortici di perdizione
Se ripenso a ogni momento insieme un filo di emozione
Dal primo amplesso del mattino dopo colazione
Alle carezze della buona notte avvolto nel suo alone
Spirito forte però la carne è debole
Mi arrendo anche se so che l'attrazione fisica è ingannevole
Battaglie perse in partenza contro la mia coscienza
La mia incoerenza rende resistenza cedevole
È un'ora e dieci che non fumo segni di astinenza
Pensa al tuo orgoglio, al tuo coraggio, anche alla tua salvezza
Il bene e il male si scontrano dentro la mia testa
Cosa potrà farmi in fondo la mia ultima sigaretta?

[Ritornello]
Questa è l'ultima! Contrasto tra desiderio e ragione
È l'ultima! Combatto contro ogni mia pulsione
Questa è l'ultima! L'ultima! E non cambio decisione
Questa è l'ultima! Posso giurarlo sul mio onore
Questa è l'ultima! Cerco di ignorare il suo richiamo
È l'ultima! Senza di lei è tutto un po' più strano
Questa è l'ultima! L'Ultima! Uomo puoi scommetterci
Questa è l'ultima! Sì, l'importante è crederci