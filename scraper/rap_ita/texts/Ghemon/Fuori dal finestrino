[Intro: Frank Siciliano]
Ok www.unlimitedstruggle.com
Esclusivo per il sito
Frank Siciliano, Ghemon Scienz
Roc Beats, Unlimited
Ok, andiamo

[Strofa 1: Ghemon]
Tiro lo sportello forte, infilo le chiavi
Giù per l'autostrada guido i fari
Ed i fari delle macchine alla direzione opposta
Pausa caffè, bottiglia d'acqua, fine sosta
E qui l'asfalto è consumato
L'usura delle gomme e qualche rogna sul bagnato
L'usura per un cancro mal curato
Ma dalle mie parti non è reato
E assieme al pizzo è stato depenalizzato
Quel pizzo che mio padre non ha mai pagato
E mi ricordo bene la scientifica
Quel giorno l'ho ancora segnato e a volte l'ho sognato
E i colpi non finivano in una serranda d'acciaio
Che poi che sogni assurdi faccio?
Che Freud mi direbbe che il mio inconscio è proiettato nell'astratto
Che a ragionarci l'uomo è stato così pazzo
Da trovare un termine per definire l'astratto
E appare uno schema per superarlo
E avere un problema mai poi finire a filosofizzarlo
O fare un esempio di un contadino che vende la frutta al mercato per matematizzarlo
Che a scuola coi problemi ero davvero indietro
Ma stavo sempre a scrivere anche questo è vero
Ma butto gli occhi fuori al finestrino
Mentre i pensieri in un nuvolo
Si intrecciano come un centrino
E appannano il vetro del mio destino
E va così quando guido

[Ritornello: Frank Siciliano]
Uno dopo l'altro i miei pensieri si susseguono
La mia testa ricompone ciò che gli occhi vedono
Quanti link in un'immagine si celano
La mente freme e il mio piede preme giù

[Strofa 2: Ghemon]
E do uno sguardo al contachilometri
I numeri in serie che si inseguono
Come i bambini che giocano col pallone sui ciottoli
E le porte sono zaini e giubbotti
Che poi al mare quei ciottoli puoi tirarli a pelo d'acqua
E vedi questa pietra che rimbalza
Ma se dovessi scegliere una spiaggia con gli scogli
Preferirei senz'altro una di sabbia
Che poi la sabbia è vetro
E questo parabrezza era sabbia se il tempo andasse indietro
Ma è un'eventualità remota per tutti gli umani
O almeno così credo
Che il credo è una fissa o cos'altro?
Beh forse è una variabile del modo di guardare verso l'alto
Tengo le mani sul volante intanto
Mentre la testa perde contatto

[Ritornello: Frank Siciliano](x2)
Uno dopo l'altro i miei pensieri si susseguono
La mia testa ricompone ciò che gli occhi vedono
Quanti link in un'immagine si celano
La mente freme e il mio piede preme giù

[Outro: Frank Siciliano]
Www.unlimitedstruggle.com