Oggi questo ufficio mi sta stretto
Sono costretto a starci
Vorrei vederti ma è presto
È un giovedì maledetto
Che vivo nell'attesa di timbrare il mio biglietto e prendere quel treno diretto
Vivi lontana, ragazza di famiglia cristiana
Laureata in lingue, segretaria
Frequenti Marco da tre anni, esponente della borghesia toscana, iscritto a Forza Italia
E quando senti che l'aria ti sta mancando
Trovi in me l'ossigeno che non può darti Marco
Ti fa regali che non vuoi, tu ridi ma non puoi
Continuare questa farsa accettando
Vorrei calarmi nei panni dei miei colleghi eppure
Trovo negli altri spassionate sbavature
È vero, ho già una storia in più ho te
Loro sono dei mariti sconfitti dal matrimonio e dalle sue brutture
Io stasera vedo lei ma penso a te
Due giorni ancora e sarò li con te
Sento lento il veleno che mi inoculi
Viene verso il cuore, non so mitridatizzarlo
Noi siamo amanti scomodi

[Rit]
Finché ci sono tienimi le mani
Finché ci sei ti stringerò le mani
Oggi ci sto
Domani questo treno riporterà le mie lancette indietro
Finché ci sono tienimi le mani
Finché ci sei ti stringerò le mani
Diverse città, diverse proiezioni, diverse realtà
Tu lo sai baby

[Strofa 2]
L'ennesimo biglietto di un treno che io
Ho tolto dal cassetto sperando che Dio
Benedica questo fine settimana
La mia lei crede che torno per due giorni in Campania
Il tuo lui ti crede a Brescia a un convegno
Io flash nella mente, immagino me e te
Mentre tu Odalisca nel mio mondo di continuo
Mi subissi con un primordiale messaggio subliminale
Così forte che la mia buona educazione tende a sublimare nel volgare
Oddio che nervi mo! Trovo sempre le vie impervie per vivere questa vita
Io non ti voglio perdere
Eppure so che questo treno prima o poi non mi farà più scendere
Come posso scegliere se amare te o lei, che ami me o lui
Troppi rimorsi
Eppure non so scegliere, non so prescindere (ah no?)
Non so scindere, io non so fingere

[Rit]

[Strofa 3]
No, non ti posso salutare
Cerco una soluzione salutare
Solo che se sto male è poco sopra il difficile ragionare
Qualsiasi mio discorso razionale
Rapito dal resto e del resto è uguale
Non è normale se divide, non lo posso assecondare
Quel minuto che mi uccide quando scoppia è uno shock paranormale ma succede a ogni giro di vite
Un altro ticket, ancora un altro ticket
Un altro ticket, ancora un altro ticket

[Rit]

[Outro]
Amante e amatore
Termini simili nella stesura ortografica ma diversi nel significato
Racchiudono l'infinita complessità del mio spirito in amore
Ma non c'è verso, non c'è segnale, non c'è indicazione, non c'è codice che mi possa guidare
È necessaria una celeste vigilessa che sappia incanalare il mio caotico trambusto nelle mie ore di punta
E tu lo sai baby