[Verse 1]
Sei tu
Cono di luce che si staglia
Nell'ombra della vita mia
E bruci nel mio petto come paglia, poesia
Sei il cotone di una felpa sulla faccia
Noi siamo formiche in questo campo di grano, al sole
Siamo le ortiche del tuo prato sterminato, e il cuore
Ci batte forte come pelle di un tamburo che trema e ci muove
Un brivido sulla mia schiena corre, poi frena
E un flash vivido lo segue a catena
E mentre scrivo è più pesante il respiro
E mentre lo descrivo, io so che sei con me perché la mano mi trema
Tu sei il colore, sei la tempera, il bianco del latte che m'ha cresciuto come quello di una puerpera
Quando vado alla deriva (ci sei)
Quando non ho più un'alternativa
Quando la mia barca è a troppo mare dalla riva
Quando un pomeriggio in ginocchio nella mia stanza perché il ciclo non le arriva
Quando questi esami mi fanno esanime, lo so
Ti muovi nella mia vita
Ti muovi nella mia vita
Lo so
Ti muovi nella mia vita
Lo so, lo so, lo so...

[Verse 2]
Sei tu
Il rosso delle scocche di un bambino
Il fresco dell'altra faccia del cuscino
(Sei) Il vento d'estate, (sei) il mosto del vino
Le carezze di mia madre, l'odore del ragù a primo mattino
Pioggia che cade a grappoli e s'aggrappa sopra al mondo in cui vivo
Il letto su cui cado stanco, e piango fino a quando mi è manca il respiro
Sarò oggettivo, il mio obbiettivo non è dare la prova che sei realmente esistito
Perché il concetto è puramente intuitivo e troppa gente confonde crede che Iddio sia il destino
Terrò le mani giunte, nella speranza che mi mostri la strada a cui solo non posso giungere
E m'accompagni fino a quando è finita, lo so
Ti muovi nella mia vita
Lo so
Ti muovi nella mia vita
Lo so
Ti muovi nella mia vita

[Outro]
Eh yo Donuts, take me to the bridge