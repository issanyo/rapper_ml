[Strofa 1]
Oggi casa nostra sembra una trincea
Filo spinato, fucile spianato per darti un'idea
Io e te come lune storte che creano la marea
In attesa di rivincite servite da un cameriere in livrea
Punto e a capo, qui anche il più lieve fraintendimento velato
È diventato un affare di stato
E no, non lascio perdere, tengo tutto segnato
I posacenere pieni e i piatti sporchi nel lavabo
Il fumo denso fa nuvole e nel silenzio nessuno che
Corre il rischio di fare un passo anche falso
Verso l'altro siamo aquile enigmatiche
E per paura voliamo basso

[Ritornello]
Allora chi è il mostro tra di noi?
Hai voglia di scommetterci che
Se mi volto prima o poi ogni lama ti riflette
Chi è al posto che tu vuoi?
Io, ma non puoi scommetterci
Se ti volti prima o poi non c'è più nessuno con te

[Strofa 2]
Ogni risposta che mi dai mi disturba
Ogni rapporto di comodo è logoro alla lunga
Fine del rettilineo faccio una manovra assurda
Perché non saprò mai cosa c'è prima della curva
Sì, esatto, devo prenderne atto
È il momento che ti tratto come una persona adulta
È che a volte mi distraggo e mi chiedo se sei tu
L'amico che mi teneva il posto in fondo al pullman
Ma adesso che lo spazio che ci oppone è più di ciò che ci avvicina
È la tomba e non c'è medicina
Il silenzio rimbomba devo stare in sordina
La tua ombra sembra prendere un coltello da cucina ma
Il fumo denso fa nuvole e nel silenzio nessuno che
Corre il rischio di fare un passo anche falso
Verso l'altro siamo aquile enigmatiche
E per paura voliamo basso

[Ritornello]
Allora chi è il mostro tra di noi?
Hai voglia di scommetterci che
Se mi volto prima o poi ogni lama ti riflette
Chi è al posto che tu vuoi?
Io, ma non puoi scommetterci
Se ti volti prima o poi non c'è più nessuno con te

[Bridge]
Risparmiami gli psicodrammi
Su quanto sei evoluto come uomo, capito Darwin?
Se niente è eterno come dici tu quando ne parli
I mai ed i sempre non dovresti proprio usarli
In ogni caso tu vai avanti ed io sono fiero di me
E certe cose tu prova solo a ripeterle
Le tue paure camuffate da minacce
Se sei un amico vero ora vieni a dirmele in faccia

[Ritornello]
Allora chi è il mostro tra di noi?
Hai voglia di scommetterci che
Se mi volto prima o poi ogni lama ti riflette
Chi è al posto che tu vuoi?
Io, ma non puoi scommetterci
Se ti volti prima o poi non c'è più nessuno con te