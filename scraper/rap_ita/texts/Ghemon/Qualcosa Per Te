[Intro: Ghemon & Katerfrancers]
"Hey, mi senti?"
"No, non ti sento"
"Come non mi senti... se mi rispondi, rispondi alla domanda...
Tu sei pazza, cioè... sei pazza"
"Cosa ridi?!"
"Lascia stare, non sto ridendo, ti chiamo dopo, lascia perdere"

[Verse 1: Ghemon & Katerfrancers]
Questi giorni sono molto diversi da quelli prima
E ora che so che li viviamo in vetrina
Per rivederti faccio una rapina
"Hey, stai bene? Hai dormito?"
"No, non ho chiuso occhio"
"Neanche qui, ho desistito"
"L'albergo fa schifo, lo stesso è per il cibo!"
"Qui il locale era freddo, vuoto e triste: ho cantato in un frigo
Ora non sono solo, si è fermato qualche amico
C'è anche un tuo ammiratore, che sei tu non glielo dico"
"Ci sono donne senza voci e rumori, una come me non la ritrovi!"
"Beh neanche tu..."
Vorrei proteggerci, ma non so se ti fidi
A volte non ti sento, nemmeno quando gridi

[Hook: Ghemon]
Quando ti scrivo che ti sento, lo penso
Quando ti vedo il respiro si spacca in mezzo
Questo conta qualcosa per te?
Questo conta qualcosa per te?
Per me non ha prezzo
Quando ti chiamo per guidarmi se mi sto perdendo
Anche se non sai dove arrivo e dove sto partendo
Questo conta qualcosa per te?
Questo conta qualcosa per te?
Per me non ha prezzo

[Verse 2: Katerfrancers]
"Stare all'angolo non diverte nessuno
Vince chi sa incassare e aspettare il tempo opportuno"
Non ci può lambire chi non ha niente a cui ambire
Tanto siamo sempre le vittime di qualcuno, e quando chiedi:
"Perché gli altri sono così cattivi?"
La rabbia ti appanna e ti fa finire gli aggettivi
Ricorda: loro non sono i tuoi obiettivi
Quello che colpisci quando spari dipende da dove miri
E sono io, sei tu, siamo noi
Non ci possono dividere nemmeno dividendoci
Puoi lasciare che certi dubbi interrompano questa corsa
Ma resta la domanda di cui sai già la risposta

[Hook: Ghemon]
Quando ti scrivo che ti sento, lo penso
Quando ti vedo il respiro si spacca in mezzo
Questo conta qualcosa per te?
Questo conta qualcosa per te?
Per me non ha prezzo
Quando ti chiamo per guidarmi se mi sto perdendo
Anche se non sai dove arrivo e dove sto partendo
Questo conta qualcosa per te?
Questo conta qualcosa per te?
Per me non ha prezzo

[Outro: Katerfrancers]
Mille giorni ci dividono
L'infinito si fa piccolo
Ogni goccia mia fa parte di te
Puoi sentirla quando il mare non c'è
Mille passi ci dividono
L'universo si fa minimo
La mia bocca saprà ancora di te
Puoi scaldarti quando il sole non c'è!