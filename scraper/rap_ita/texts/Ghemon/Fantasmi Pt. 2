[Intro]
Siamo testimoni del tempo che cambia
E del mondo che si trasforma
Fantasmi riempiono la mia stanza stanotte

[Strofa 1]
Conta questo come fosse un flusso di energia
Scritto come un'elegia
Rituale quindi è liturgia musicale
Con il cuore in una mano, il coltello in uno stivale
Perché niente è tanto personale che non si può raccontare
Venti giorni in cardiologia, enigma
Fantasmi nella trappola, chiamami Peter Venkman
E sto pregando Dio
Perché per me la sua presenza è spirituale
Il resto è teologia e speculazione clericale
Io, la luna all'apogeo non sono in pace neanche quando creo
Torneo, bucano il mio ozono sono come il Freon
È dal liceo che la mia vita è un gineceo
Io e le donne legati come Andromeda e Perseo
Spiego: l'amore è cieco, è le cose che vedo
Il resto va fuori campo sono Josè Canseco
Il mio bene è gigantesco, è un mantra, me lo ripeto
Solo così posso donarlo, ogni altra piega è un ripiego
Cerco asilo nell'assillo
Scrivo per ripartirlo
Fino a che non vinco non potrò issare il vessillo
Mi costringono a danzare sulla testa di uno spillo
Gli spettri cantano vittoria, ma è di Pirro

[Ritornello]
Mai, non posso cedere ai miei pensieri, adesso lo sai
Certi fantasmi ritornano a prenderti se ti distrai
Non posso perdere questa gara adesso ormai

[Strofa 2]
La mia barca è passata al varo
Imparo ad orientarmi senza mappa o faro
Qui è raro chi non rema al contrario
Scompaio come il tuo denaro quando il banco salta
In un mondo che esalta le capacità del baro
Stai tre metri sopra il cielo, sei paraletterario
Proiettili d'argento nel velluto, mi autonomino sicario
E mi sparo se stanotte muto in lupo mannaro
Ossessione, distruzione, tu e il tuo nome, malinconia
Luce che conduce fuori dalla galleria
Messo a sedere sul bordo del cratere
La gente mi chiede storie vere, tu che ne puoi sapere?
Questa è solo una puntata di una serie animata
Una stagione qui dura poche sere ed è archiviata
Via lattea, la mia testa sbatte alla ricerca
Come l'uomo di latta senza che il cuore lo sappia

[Ritornello]
Mai, non posso cedere ai miei pensieri, adesso lo sai
Certi fantasmi ritornano a prenderti se ti distrai
Non posso perdere questa gara adesso ormai