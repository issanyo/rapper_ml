[Strofa 1]
Parlo un linguaggio con i miei
Che ingaggia parti di alfabeto morse
L'alter ego è con il pugno chiuso sulla cloche
E grida al nuovo Peter Tosh, che legge solo Osho
Che avrò il culo su una Rolls o forse su una Porsche!
Sto altrove, in attesa di estradizione
Perché qui il giudizio in televisione
è ormai tradizione
Il danno e la beffa arrivano insieme per colazione:
Ii affronto affamato e grato al mio moto di ribellione

[Bridge]
Nel mio mondo
Coltivi il silenzio finché non sei pronto
E non c'è gloria per chi arriva secondo
Non c'è pietà per chi è disteso sul fondo:
Al fronte, tendere una mano è un affronto
Schivo l'affondo ed affronto prove
Si vede dal buongiorno
E stamattina, difatti, piove
In tempo di missione
Sono l'unico in dimissione
Io sono un peccatore senza sponde di remissione
Lei sa come

[Ritornello]
C'è polvere ancora
Qui sulla strada che farò
È l'ennesima prova
Ma io non dubito
E tu lo sai che nessuno ha fede cieca più di me
Chiudo gli occhi e sto pronto per l'impossibile

[Strofa 2]
Il mio problema, spesso
è stato avere il palpito di due coscienze:
Una che crede, una che infligge dure penitenze
Il mio nemico è nel riflesso
E il tempo ha detto sempre
Che gli amici sono quattro
E gli altri conoscenze
Le ferite
Lascio che le curino le amiche
Sai, Calliope ha due braccia quasi infinite:
Che prendo al lazzo, e mi alzo come Lazzaro
Dopo che ho visto un prequel
Fatto di depressione e di un'altra pericardite

[Bridge 2]
E tu, che mi hai lanciato il cuore alle ortiche
Prova a essere felice
In qualcuna di quelle vite;
Che interpreti e non vivi:
è per questo che fai l'attrice
Ma anche lo schermo dice
Che sei falsa alla matrice
Risalgo in superficie
Rinsaldo i piedi sul suolo
Ho abbracciato il mio ruolo
Stacco il vascello dal molo
Mancate di coraggio
Ed infatti viaggio da solo
Io sbaglio o faccio bene, ma non ho mai detto provo:
Datemi il trono!

[Ritornello]
C'è polvere ancora
Qui sulla strada che farò
È l'ennesima prova
Ma io non dubito
E tu lo sai che nessuno ha fede cieca più di me
Chiudo gli occhi e sto pronto per l'impossibile

[Bridge 3]
Io vinco questa gara adesso, sì
Tu, per favore, seguimi!
Urlo! L'anima si riconosce dalla voce
Questa è la mia vocazione!
E puoi rubarci tutto, tutto, tutto, tutto, tutto...
Ma noi ci siamo ancora, eccome!

[Ritornello]
C'è polvere ancora
Qui sulla strada che farò
È l'ennesima prova
Ma io non dubito
E tu lo sai che nessuno ha fede cieca più di me
Chiudo gli occhi e sto pronto per l'impossibile