[Strofa 1: Ghemon]
Uno alla volta appendo i miei abiti al muro
Un blocco di tufo con cui la notte delle volte discuto
è un amico discreto ma muto
A cui non chiedo mai il silenzio dovuto
Con lui un segreto è ben tenuto
Fuori tutto mi racconta che gli altri sono lontani
Destinati a rimanere tali
In questa guerra tra estranei, biondi mori castani
Non li distinguo dai tratti facciali
Ma dal colore dei pastrani
Appendo le mie foto ai pali, ai segnali stradali
Con il mio nome ed il mio numero segnati
E per premura ricalcati a caratteri cubitali
Sperando che la ricerca di me stesso, mi ripaghi
Acqua fredda sulla testa, il cielo mi battezza
La pioggia mi confessa
Il mistero resta dentro e si attrezza
Ma questa è una sorta di certezza
Ma questa è una sorta di certezza

[Ritornello: Al Castellana]
Mi preparo per l'inverno che verrà
Consapevole che il freddo arriverà
Pioggia gelida mi bagnerà
Laverà la mia anima
Finchè un nuovo sole poi l'asciugherà
Mi riscalderà

[Strofa 2: Ghemon]
A volte penso che dormire sia superfluo e che il sonno perso
Serva a farmi guadagnare tempo
Scrivere adesso è il mio stipendio
Lavoro col buio e nel silenzio
Come i ladri d'albergo ed i topi d'appartamento
Se entro, entro, non ci sono vie di mezzo
Non tocco, affondo il coltello
Se mi lego non appartengo ma mi modello
E se attacco, prendo e parto, non calcolo, non mi proteggo
E anche se a rilento sto capendo che questa mia parzialità è un difetto
Potrai trattare tutti in punta di fioretto
Stringere amori col fil di ferro per paura che li perdo
Volendo, anche la superficialità è un talento
Io accumulo altro miele per l'inverno più freddo
E crivello le nuvole perchè il sole torni a splendere in eterno

[Ritornello: Al Castellana]
Mi preparo per l'inverno che verrà
Consapevole che il freddo arriverà
Pioggia gelida mi bagnerà
Laverà la mia anima
Finchè un nuovo sole poi l'asciugherà
Mi riscalderà

[Bridge: Ghemon]
Acqua scendi, e vieni a cancellare i segni
Acqua scendi, e vieni a cancellare i segni
Vento sceglimi per ricacciare via i serpenti
Nella pioggia, goccia a goccia