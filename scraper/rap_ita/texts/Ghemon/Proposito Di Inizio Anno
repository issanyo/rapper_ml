[Verse]
Fuori da casa non so più da quanto
I giorni non li sto più contando e l'agenda si va via via svuotando
Ho sgombrato il campo
E mi sto come pilotando con un grammo di fortuna verso un altro atterraggio
Ma per darmi più coraggio
Mi ripeto che è normale barcollare quando sbagli il dosaggio
E faccio la parte di quello con le spalle larghe
Che in amore ha già finito il rodaggio
Ma in questo incidente di viaggio
è evidente che la mia controparte
Parte con dei punti di vantaggio
Con tecniche da serpe di spionaggio
è stata così solerte da scaricarmi addosso tutto il voltaggio
Ma sono incline al salto
Le porte girano, la vita cambia
è proprio come il film con Gwyneth Paltrow
E se questo fosse amore, quello che stavo sognando
Allora è più giusto che io ti lasci a qualcun altro
Tanto so che questi attimi passeranno
So che un re può perdere una regina
Ma conservare lo scranno
E so che il paragone calza
E lo dico mentre -bisturi! garza!- il cuore me lo stanno operando
E nei propositi di questo inizio d'anno
C'è quello di toglierti da ogni singolo minuto
In cui mi danno
Che cerco nelle altre il tuo sguardo
Che cerco in mia sorella il tuo abbraccio
Che cerco nelle mani di mia mamma un secondo del tuo caldo
Proprio mentre la guardo e le giuro che non stai più chiamando
Vorrei tornasse indietro almeno una frazione di quello che ti sto dando
Ma non succederà mai!
Proprio come il fatto che un'altra come te
Riesca ad uscire dal mio raggio respirando e portando via con se tutto quanto