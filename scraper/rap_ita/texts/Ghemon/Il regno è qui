[Intro]
Il regno è arrivato
Il regno è qui
Il regno è qui

[Strofa 1]
Bandite le vostre alabarde spaziali
Togliete le travi di sostegno
Toglietevi gli occhiali
Il regno è qui
Chiamate i commensali
Imbandite le tavole
Bucate le botti
Inondate le notti
Colmate i boccali
Bevete fin quando non li avrete svuotati
Come piscine alla fine di settembre
Il regno è qui, il regno è per sempre
Festeggiamo la rivoluzione
Il regno è qui, ed è come un'investimento sul mattone
Il tempo ci garantirà il suo valore
Abbiamo perso tutto quello che avevamo
E persi nella morsa dell'interregno non potevamo
Ma adesso il regno è qui e nessuno sarà più schiavo
Nessuno sarà più schiavo dopo il re saggio, il Papa buono ed il presidente bravo
Scarpe di Jimmy Choo per tutte le signore o signorine
E per i signori scarpe di Ferragamo
Ne garantiamo almeno un paio
Ci permettiamo tutto
Dalle necessità dell'anziano al Morellino di Scansano
Andiamo a braccio
Limiti non ne vogliamo
E Stringiamoci in unico abbraccio, un unico afflato
Un unico cordone umano
Un fiume raro per la sua portata
Un'unica cordata
Perchè alle bugie ci credevamo
Ma adesso la verità è ritornata
Con la faccia lavata e un'ottima cera per la giornata
Per tre lustri ci hanno detto da quale mano mangiare
Tre lustri di lustrini, nastri e nastrini
Ad accontentarci delle briciole come stormi di canarini
A fare il cash e svuotare la cache, invece di pensare a ragionare

[Strofa 2]
Perché non esiste che si accetti tutto
Non esiste che si ammetta che ci guidino con tutto quel trucco
I padri dei nostri padri a lutto
La libertà è un diritto
Ma qualcuno dice che è in usufrutto
Come terra da far fruttare
Prima che torni un altro messo reale
Col mandato per confiscare
Un altro vampiro succhia sangue
E noi avremo un altro palo da conficcare

[Outro]
Siamo vivi se ancora respiriamo
Se siamo vivi perché non lo dimostriamo?
Se il sangue è ancora lava e sgorga quando ci feriamo
Ce ne hanno tolto così tanto e ancora non moriamo

Siamo vivi se ancora respiriamo
Se siamo vivi perché non lo dimostriamo?
Se il sangue è ancora lava e sgorga quando ci feriamo
Ce ne hanno tolto così tanto e ancora non moriamo