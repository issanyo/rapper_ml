[Ritornello: Club Dogo]
Quando ritornerò da te
Io ci ritornerò da re
Per raccontarti dei miei guai
Dirti le cose che non sai
Se io ritornerò da te
Io ci ritornerò da re
Se non ci rivedremo mai
Allora avranno vinto i guai

[Verso 1: Guè Pequeno]
Tu che dormi ed io ti lascio, un bacio ed un messaggio
La valigia è sopra il letto ed è quella di un lungo viaggio
Penserai che vigliacco sparire così
Controllo del metallo, passaggi ai raggi x
è la storia di una diva e del suo patrimonio
E di uno alla deriva e del suo pandemonio
Dal parlarsi son passati ai fattacci
A quante tipe per bene gli piacciono i ragazzacci
Tra i palazzi milionari dove sto tra gli assegnatari
Passione brucia tra svari e fuori orari
Mentre i tuoi sono in salotto e fanno il segno di croce
Noi siamo fuori ti ho introdotto la mia vita veloce
Sai che pure le più belle cose hanno una fine
Ora in un letto di rose sei sdraiata sulle spine
Da quassù tutta mia la città dì a mia mamma
Stai calma stai tranq anche se la realtà cambia trama
Dai un abbraccio ai veri amici che ho avuto
E dì a mio padre che mi scuso se ho deluso per come ho vissuto
Ma se qua ho fatto male è solo un punto di vista
E se parlo male forse la parola giusta
Che ne so dell'amore? se non che uccide lentamente
Perdona i miei nemici e tieni i nomi a mente
Se vuoi muovere il mondo devi muoverti tu
Stai su e ricorda che (ricorda che)

[Ritornello: Club Dogo]
Quando ritornerò da te
Io ci ritornerò da re
Per raccontarti dei miei guai
Dirti le cose che non sai
Se io ritornerò da te
Io ci ritornerò da re
Se non ci rivedremo mai
Allora avranno vinto i guai

[Verso 2: Jake La Furia]
Odio il cielo giuro stavolta l'odio davvero
Non è il mio limite non mi sento leggero
Guardo queste coperte col sole della mattina
E non posso darti quello che merita una regina
Quando ti sveglierai sarò già via, lontano da casa mia
Mordi il letto se senti la nostalgia
Dì ai miei soci che è il mondo che non mi aspetta
Non basta più il coltello per prendersene una fetta
Non devo soldi a nessuno, gli infami stanno a digiuno
Se suonano alla porta, tu mandali a fare in culo
La vita è femmina quando ansima ma non mi ama
E scappo prima di vendermi l'anima a una collana
Problemi non fino a quando sarò in giro
Non credi? guarda nel fondo truccato del portabiro
Poi vedi non è la fede fra' ho pure provato a credere
Ma bruciano nel fuoco i miei peccati e poi tornano dalla cenere
Vesti i miei panni sì, giro l'angolo ed ho trent'anni
Sembra ieri che ero solo un bambino e pesavo i grammi
Così la strada vuole che pensi
Non vedo, non sento e non parlo ma non farlo mi uccide i sensi
Io so che posso avere ciò che voglio e non ho la testa in alto
Tra la gente che mi vogliano o no
Io non ti sveglio no nessuno perdona chi lo abbandona
Dormi e sogna che torno con la corona

[Ritornello: Club Dogo] x2
Quando ritornerò da te
Io ci ritornerò da re
Per raccontarti dei miei guai
Dirti le cose che non sai
Se io ritornerò da te
Io ci ritornerò da re
Se non ci rivedremo mai
Allora avranno vinto i guai