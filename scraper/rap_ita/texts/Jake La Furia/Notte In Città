[Verse 1]
Il fumo che esce da una grata
Le radici sulla strada
Io scrivo solo la notte, quando la luce se n'è andata
Sarà vero che chi non dorme
Non distingue più le forme
Sarà per questo che la notte per me è una vita unificata
La gente perbene che rientra
Tra i balordi ed i poco di buono
Rallenta, Milano è violenta
Non ti appoggiare alle guglie del Duomo
Col sole fa la dolce vita
Col buio ha il giubbino anti-uomo
La notte per me è calamita
E' quello che sono nell'anima
E' nell'anima
Notte magica, accendi la macchina

[Hook]
Dai che tra poco è domenica
La droga sintetica ha spento anche le ultime insegne dei bar
Abbassa le luci, ma tieni alta la musica
Intonala con il motore che va
Elettricità, la notte in città
Come finirà questa notte in città?

[Verse 2]
L'asfalto che si bagna
Il vetro che si appanna
Bacio il collo a questa birra, è sempre lei la mia compagna
Pronto, ci becchiamo dopo
Nelle luci di una strobo
E seguiamo questa notte mentre lei gira intorno al globo
Le facce degli ultimi al sole
Nell'ombra diventano i primi
Le giostre di baci e pistole
Le ruote di coca e Martini
Noi ci consumiamo le suole
Di stipendi tutti gli accendini
Tra poco apriranno le scuole
Noi con la notte nell'anima
E' nell'anima
Notte magica, accendi la macchina

[Hook]
Dai che tra poco è domenica
La droga sintetica ha spento anche le ultime insegne dei bar
Abbassa le luci, ma tieni alta la musica
Intonala con il motore che va
Elettricità, la notte in città
Come finirà questa notte in città?