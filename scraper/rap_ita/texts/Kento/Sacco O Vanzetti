[Chorus Hyst x1]
Quando il tuo destino viene a farti visita
Che fare? che fare?
Sei pronto a dare tutto sapendo che non c'è rivincita
Restare a lottare?

[Verse 1 Kento]
Voce come luce ma se non c'è più calore
L'urlo blocca le parole causa eclissi di sole
Sacco Nicola provenienza il Meridione
Destinazione morte e nel frattempo la prigione
Dentro 4 mura anche i pensieri chiusi a chiave
Da 'sta serratura neanche l'aria può passare
Quando ho paura chiudo gli occhi e vedo il mare
Sogno il cielo la mia terra e la mia donna da baciare
Sogno ali di farfalle per passare tra le sbarre
Mani di Titani per piegarle
Vorrei la forza per un nuovo capitolo
Se ognuno dei miei passi non portasse al patibolo
Anarchico e straniero non assassino
Lo sa perfino il giudice che ha scritto il mio destino
Ed io ho scritto sul muro a lettere nere:
La giustizia non fa parte di un sistema di potere!

[Chorus Hyst x1]
Quando il tuo destino viene a farti visita
Che fare? che fare?
Sei pronto a dare tutto sapendo che non c'è rivincita
Restare a lottare?

[Verse 2 Kento]
Voce come bomba se la verità che abbiamo
Spezza il braccio teso nel saluto romano
Vanzetti Barto sono colpevole
Di odiare l'ingiustizia del sistema e le sue regole
Di essere italiano anarchico emigrante
Sindacalista antifascista militante
E la mia gente non si scorda più il passato
Con me presenta il conto di ogni secondo sprecato
A lavorare in nero come schiavi del padrone
In file senza fine negli uffici immigrazione
Signor giudice è tutta una montatura
L'ho vista quella penna che tremava di paura
Scriveva una condanna che è la nostra vittoria
Scriveva i nostri nomi sui libri di storia
E tutti quanti ora lo devono sapere:
La giustizia non fa parte di un sistema di potere!

[Chorus Hyst x1]
Quando il tuo destino viene a farti visita
Che fare? che fare?
Sei pronto a dare tutto sapendo che non c'è rivincita
Restare a lottare?
Ma non mi importa se importa a te
Potessi respirare ancora il tuo odore oh il tuo odore
è per una causa che non ha colore e non ha nome
Ora ha un nome ma ora ha un nome!

[scratches Dj Jack]