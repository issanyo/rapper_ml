[Strofa 1: Masito]
Eppure sono qui
Nel suono sto, è crisi get busy di più non so
Andare dove vado non basta un tram
Nella mia testa come Black Afghan
Vittime di noi stessi
Sabotati dai nostri complessi compressi
Dalla vita che schiaccia gli eccessi
Complicato esse' sé stessi
Cerchi oro tra le pietre
Trovi sassi e abbassi il livello della sete
Ognuno è quello che si crede
Sono cerchi sull'acqua nel mare della rete
Vedo più lontano mi libero del suono
Per capire guardiamo
Se quello che ci serve ce lo abbiamo
O inventiamo qualcosa che non siamo
Come capita spesso esce fuori lo stesso
Pure se nascondiamo
Ed è un gioco perverso si gioca all'eccesso
Alla fine qualcosa perdiamo
Nella strada dove sto
Cerco quello che non ho
Tutto quello che possiedo sparisce
Tutto quello che è iniziato finisce
Ed è il destino che ce la imbastisce!

[Ritornello: Danno & Masito]
Eppure sono qui come se fosse facile perdere
Eppure sono qui anche se sempre meno da scegliere
Ma ancora sono qui come te mentre cerco di essere
Perchè solo qui trovo me l’avversario da stendere!

[Strofa 2: Danno]
Eppure sono qui, dove un attimo è tutto
Se tutto sta per esse' distrutto
S.O.S. il mio paese è in lutto
Ma ancora non lo sa ci si abitua a tutto anche al brutto
Qua spenti e contenti felici e depressi
Dipendenti da riflessi
Che abbagliano cani che abbaiano
Tanto sono gli altri che sbagliano e mai noi stessi
Persi nell'impersonale
E non sappiamo più immaginare
Sintonizzati sulla presa a male
Più scivoli giù e più ti vogliono affondare
Regolare fa parte del piano
Omologare chi sono chi siamo (già!)
Azzerare la tua identità e la tua volontà
E così ti ritrovi all'amo
E ogni giorno che passa è veleno e ingoi
Ogni passo non basta per quel che vuoi
E stai in mezzo ai lupi
E non ci sono eroi in questo mondo di perfetti sconosciuti
Avvoltoi su di noi e ce lo so zi'
Qua è la conta dei no e ce lo so zi'
Che ogni giorno qua è una botta una lotta
E sicuro che qualcuno ce scoppia eppure sono qui!

[Chorus Danno & Masito] x2
Eppure sono qui come se fosse facile perdere
Eppure sono qui anche se sempre meno da scegliere
Ma ancora sono qui come te mentre cerco di essere
Perchè solo qui trovo me l’avversario da stendere!

[Scratch: DJ Craim]