[Strofa]
Il sistema non gradisce intrusi
Il sistema sa come si fa
E partorisce figli già con gli occhi chiusi
Lastrica le vite di metallo e plastica
Ci mastica per risputarci fuori coi circuiti fusi
In uno stato di perenne incubazione
La grande madre controlla la popolazione
Ci tiene sotto stretta ibernazione
Con una pistola puntata in testa in nome dell'evoluzione
Il sistema detta legge
Ci dirige e ci protegge da noi stessi
Alza muri spessi un metro e li sorregge
Ci guida come pecore nel gregge
Ci rende spettatori prevede i nostri errori e li corregge
Il sistema industria azienda informazione
E vuole risultati senza la minima emozione
La perfezione da raggiungere a ogni prezzo
Il sistema è il fine ed è pronto a usare ogni mezzo
Il sistema sa stabilisce ogni necessità
Alza altari per la nascita di nuove civiltà
Mosse da una volontà unica
Un grande cuore freddo di titanio sotto una membrana umida
Il sistema dà piacere e lo tramuta in dipendenza
In cambio chiede solo l'assoluta obbedienza
Blocca e demolisce ogni interferenza
Mentre alza torri in nome del progresso e della scienza
Gelido chirurgo calcola ogni numero
Terapia d'urto per il piano di recupero
In questa caccia all'uomo su scala globale
Questo è l'ultimo passo, questo è l'atto finale