[Intro: MadMan]
Sei, sei, sei! DJ Raw al beat
Non c'è mai un'ultima volta
MadMan!

[Strofa 1: MadMan]
Io giuro non lo so per niente e non mi sono mai risposto
Dopo essermi chiesto sempre cos'avrei fatto al tuo posto
Ma il mio racconto è eretico e per me l'amore è un mostro
È vero solo se è patetico e se non è corrisposto
Io volevo la più bella, ogni istante ogni momento
Credevo fosse la stella più grande del firmamento
E invece adesso mi pento, l'amore non è cemento
Poi questo fottuto tempo fa scempio di ogni frammento
So che la vita è dura e non è facile
Vivendo la clausura in quattro mura di pensiero impenetrabile
Resisto e guardo il cielo sotto una doccia di lacrime
Ma goccia dopo goccia anche una roccia è malleabile
E non esiste scudo, con gli occhi già ti penetro
Dopo quando li chiudo mi immagino dentro un feretro
Perciò sono l'unico Dio che venero
Con una mente da cerebroleso
Che ha il peso di un esoscheletro

[Ritornello: TempoXso]
(Io) non so se ce la farò
O se sto solo perdendo il mio tempo, se
La sto prendendo nel modo sbagliato
Ma so che è sbagliato e lo sbaglierò
E non lo so se ce la farò
O se sto solo perdendo il mio tempo, se
La sto prendendo nel modo sbagliato
Ma so che è sbagliato e lo rifarò

[Strofa 2: MadMan]
Adesso i brividi di un'anima in pena piena di lividi
Troppi pensieri simili a troppi sentieri ripidi
E diversi versi ibridi, figli di sogni vividi
Di bisogni di limiti scritti su fogli insipidi
Riti di chiaroscuro mentre fumo fino all'alba
Frantumo il mio passato poi ne riesumo la salma
Per questo conto i battiti di un cuore accelerato
Mentre alterno l'odio ad attimi di amore scellerato
Non lo sai quante ne ho viste convinto di dargli il cuore
Proiettando il mio stress nel futuro come Asimov
Ma so che non esiste l'algoritmo dell'amore
Poi per questo le mie ex di sicuro non le biasimo
Con gli occhi nero intriso di sudore e combustibile
Ora guardo il tuo sorriso e non credo che sia possibile
Un dolore incurabile come il mio
Ora so che è invisibile, inodore e impalpabile come Dio

[Ritornello: TempoXso]
(Io) non so se ce la farò
O se sto solo perdendo il mio tempo, se
La sto prendendo nel modo sbagliato
Ma so che è sbagliato e lo sbaglierò
E non lo so se ce la farò
O se sto solo perdendo il mio tempo, se
La sto prendendo nel modo sbagliato
Ma so che è sbagliato e lo rifarò

[Outro: MadMan]
Se, lo rifarò
MadMan, 2010! Vai!