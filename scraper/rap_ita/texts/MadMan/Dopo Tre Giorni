[Intro]
Hey! Se, se, 2010... ancora qua
Bunker Studio! MadMan!
E dopo sono un fantasma un'altra volta
Dopo tre giorni questa merda è risorta
Barone al beat, MadMan alle rime
Aspettando la svolta fino alla fine

[Strofa 1]
Io so che il dolore non quantifica tutte le sofferenze
Ho imparato che fortifica solo dalle esperienze
Vivendo da eremita e non sotto le dipendenze
Di un Dio che mastica vita per poi sputare sentenze
E gente sempre più delusa non si è arresa ma accusa
La merda sempre più diffusa in una Chiesa collusa
Mentre il porco la giustizia l'ha già presa e ne abusa
E dopo l'ennesima sevizia è a terra stesa e confusa
Ma io non spreco il mio fiato e non rimo: sputo e sentenzio
Perché non credo nel fato ed esprimo tutto il dissenso
Ma dopo penso che di lacrime ne ho già versate a fiumi
E che se possedeste le anime sarebbero in frantumi
Come l'odio ed il disprezzo che leggevo nel tuo sguardo
Come tutte le mie ex che ricordano un bastardo
Ora mi guardo dallo stress
Non sono tra chi aspetta un'etichetta
Ho la fiaschetta stretta come un San Bernardo

[Bridge 1]
Ho già peccato e spero che nessuno mi abbia visto
Temo la polizia, gli infami, non il padre nostro
E mi dispiace fra' ma io non sono come Cristo
Io se ritorno dopo tre giorni ho già perso il posto

[Strofa 2]
Ogni giorno è un sacrificio nascondere quel dipinto
E non è di buon auspicio sentirsi sempre più vinto
Ma io non beneficio del vostro bene finto
La mia stirpe è un seme estinto
E sono solo un derelitto
È come sopravvivere ad un incidente orribile
Restando sempre in bilico tra il cinico e il terribile
In fondo la mia vita è molto simile
Perché sotto tortura la fortuna è morire il prima possibile
Vivo come un fachiro ed in giro chi si congratula
È solo un altro vampiro che sogna di essere Dracula
Ma senza mai il rispetto mi aspetto solo il rigetto
Perché ho sangue maledetto infetto che non si coagula
E intanto lo condisco, svuotando litri alcolici
Fin quando mi esaurisco sfiorando i minimi storici
E poi vi mando a fanculo, insieme ai vostri codici
E 'sto disco esce il 21 dicembre 2012!

[Bridge 2]
Ho già peccato e spero che tutti mi abbiano visto
Ho trasformato in versi i miei demoni più ossessivi
Mi dispiace fra' ma io non sono come Cristo
Io se ritorno dopo tre giorni vi sbrano vivi