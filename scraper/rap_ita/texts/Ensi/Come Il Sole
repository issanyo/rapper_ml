[Verse 1: Ensi]
Erano gli anni in cui niente mi spaventava
La vita era un avventura, il futuro si disegnava
La scuola si tagliava, ma ancora non si pensava
Al rap come un mestiere, e già in quartiere si fantasticava
Classe '85, una classe di pazzi
Perdevo dei giorni indietro pensando di essere avanti
Crescevo per strada ascoltando i più grandi, non i genitori
Parlavo come i cantanti, non come i professori
E poi un giorno mi è crollato il cielo addosso
Alle linee sul mio palmo avrei voluto cambiare il percorso
Chiudevo il pugno così forte da spaccarmi il polso
Sperando che una volta aperto cambiasse il mio mondo
Non cambiò letteralmente, ma diventai grande
Smontando le certezze in un istante
E al dramma di un padre dietro le sbarre
Si aggiunse anche la mia famiglia distrutta dalle domande
E come un tandem contavo su quelli che avevo accanto
Se non si pedala insieme, non va avanti più di tanto
E andai avanti lo stesso, tenendo dentro tutto quanto
Perché mi ero promesso che non avrei mai più pianto
E quanto ero felice quel Natale
Quando nonostante tutto mi sembrava tutto uguale
Anche se c'erano due posti in meno a tavola perché
Sapevo che entrambi sarebbero stati fieri di me

[Rit.]
Guarda il Sole all'orizzonte come si alza e lo fa tutte le mattine
Perchè anche se è buia e fredda questa notte deve avercela una fine
So che non va come dovrebbe andare
Non sempre qua va come dovrebbe andare
Ma come il Sole si alza tutte le mattine per ricominciare
Questa notte dovrà pur finire per ricominciare

[Verse 2: Ensi]
Se davo retta alle voci ne uscivo pazzo
Come Giovanna D'Arco e davo fuoco al palazzo
Ma non mi fregava niente perché avevo altri obiettivi
Le chiacchiere di 'sta gente è il telefono senza fili
Per questo ho scelto il rap, dare forma alle parole
Esorcizzare il mio dolore, immortalare ogni emozione
Era la redenzione, da vinto mi ha reso vincitore
Mi ha convinto a migliorare, spinto ad essere il migliore
Ma questa buona stella è una maledizione
Questo mondo dà quanto toglie, tutto in proporzione
Mi ha dato un nome e un'occasione per riprendermi
In cambio si è preso il tempo e le persone distruggendomi
Ho vinto tutte le battaglie, ma questa l'ho persa
Non riesco a ritornare a casa in mezzo alla tempesta
Io faccio un passo indietro, tu fai un passo avanti
Tendimi la mano che ci salveremo entrambi

[Rit.]

[Verse 3: Ensi]
Ho visto un letto di ospedale, le lacrime al funerale
Il sorriso di mia madre anche se andava tutto male
Ho visto il pane guadagnato col sudore
Ho visto l'ansia nella notte che prende forma e mi sbrana il cuore
Ho visto dei paesi di cui non sapevo neanche il nome
Ho visto il cielo in due emisferi e non cambia il colore
Ho visto l'odio, ma ho visto anche l'amore in ogni forma
Ho visto il mare dentro gli occhi di una donna e adesso

[Rit.]