[Intro]
Ehi V

[Strofa 1]
Avrei voluto che al tuo arrivo trovassi un mondo migliore
Là fuori non sarà facile non lo dirò
E non ho ancora tutte le risposte alle domande
Sarò un buon padre? Ci proverò
Che presunzione del mio cuore
Io pensavo di sapere tutto per davvero
Pensavo di essere pronto per questa gioia però non lo ero
È come un vecchio disco
L'amore di mia madre solo ora che sei qua lo capisco
In un sogno lei ti aveva già visto
E ti assicuro, sei come aveva descritto
Ma se ne è andata prima di vedermi tenerti in braccio
La tua nonna era speciale, sai? Mi manca tanto
Ma tu sei arrivato a tempo e ti ringrazio
Sei nato a tempo come Biggie, 21 maggio

[Ritornello]
Anche se qua non andrà sempre tutto secondo i piani
Tu non devi avere paura, io non ne ho più
Mentre gli anni passano, sai che ci accorciano un po' le ali
Ma ora guardo di nuovo il cielo come fai tu
Na na, na na
Ma ora guardo di nuovo il cielo come fai...

[Strofa 2]
Ascolta la tua mamma e sii sempre gentile
È la persona più bella che io conosca
È nei tuoi lineamenti e ne sono felice
Spero tu abbia ereditato la sua dolcezza e anche la sua forza
E sappi che vive solo per te da molto prima ancora che tu aprissi gli occhi
Voglio vederla sorridere mentre tu realizzi i tuoi sogni
La vita, sai, ti porterà a non crederci
Non sempre tornerà quello che meriti
Ma non puoi perderti nel buio, no
È nel tuo nome, segui il Sole come i fiori di Van Gogh
Viaggia più che puoi, cerca il tuo talento
Riempi i giorni tuoi con ciò che ti fa stare meglio
Puoi essere chi vuoi, sarò contento
Conta su di noi, conta su te stesso

[Bridge]
So che molte di queste parole ancora non le puoi capire
E spiegarti cosa provo non è facile neanche per me
Ma tranquillo, non c'è fretta, adesso è tardi, è ora di dormire
Tienimi le mani, quando arriverà domani sarò qui per te

[Ritornello]
Anche se qua non andrà sempre tutto secondo i piani
Tu non devi avere paura, io non ne ho più
Mentre gli anni passano, sai che ci accorciano un po' le ali
Ma ora guardo di nuovo il cielo come fai tu
Na na na na ma ora guardo di nuovo il cielo come fai...