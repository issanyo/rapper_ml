[Verse 1: Rayden]
Vorrei un mondo in cui la gente
Riuscisse a vivere solo il presente
Senza aspettative né esperienze
Ogni cosa assumerebbe prospettive diverse
Non ci sarebbe né prima né dopo
Ma i paragoni col passato
Le aspirazioni danno un senso di vuoto
Mi hanno reso un uomo insoddisfatto
Sono cambiato, ma non sempre mi sento adatto
A te che mi vorresti meno attratto
Dalla mia voglia di ribalta di arrivare in alto
Nonostante questo mi dai tanto
Mi insegni che amare è dare se stessi senza volere nulla in cambio
Non sono più quello di prima
Ma questo tu già lo sai
Metto la mia vita dentro un'altra rima
E' l'unica cosa di me che non cambierò mai

[Rit.: Rayden & Ensi]
Resto così in un mare di dubbi che non mi lasciano
Dimmi di sì ed io vengo lì, sai che arrivo in un attimo
Non sono più quello di prima e la verità
Nemmeno tu non sei più lo stesso
Il mondo cambia a grande velocità
E noi dobbiamo viverlo adesso, adesso

[Verse 2: Raige]
Sognavo anch'io di poter prendere e partire
Volevo scegliere per me senza patire
Ma per sfiga o per fortuna son rimasto qua
La vita matura le possibilità
Si fugge per paura, ma da che mondo e mondo
La paura è tale e quale alla bugia
Ne nascondi una solo con una grande il doppio
Finché diventa gigantesca e non se ne va più via
Ho corso così tanto per così tanto tempo
Che non so più per chi ho iniziato e per chi sto correndo
E oggi smetto di farlo perché la verità
È che mi sento un po' stanco come Forrest Gump
Solo chi muore non cambia mai opinione e libera interpretazione
Come un uomo d'onore che nega, rinnega, prega davanti al plotone d'esecuzione, io...

[Rit.]

[Verse 3: Ensi]
Yeah, yeah
Solo chi muore non cambia
Il mondo gira e non ti guarda
Tu tieni stretto i tuoi valori per il resto abituati
La vita è tutta un adattarsi, questo è l'ABC
Ho odiato così tanto da andare all'Inferno
Ma l'odio spesso perde d'intensità con il tempo
Ho amato tanto da non credere di essere sveglio
Ma l'amore stesso a volte sbrana come "Amores Perros"
Perdi tutto quanto come un quiz a premi
Proprio quando punti tutto sopra a chi più tieni
E ti ritrovi sottosopra e solo in un secondo
Come se avessero invertito i due poli del mondo
Se adesso penso a tutte le persone che
Sono passate come il vento e sono andate via
Tutte quante hanno lasciato una traccia di sé
Hanno segnato per sempre la vita mia

[Rit.] (x2)