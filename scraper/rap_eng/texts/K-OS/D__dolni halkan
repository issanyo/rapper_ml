Jéghideg ágyban ébredek, tudod
Fény mossa az éjszaka ráncait
Tudom és érzem, hogy merre jársz
Hiába hiszed, hogy nem vagy itt
Most sokáig nem látlak, tudod
Pedig nem vehetem le rólad a szemem
Lepedõm markolja sóhajod:
Csak Te mondod így ki a nevem
Az illatodban ülve várok egész nap
Hogy szádban hozd el éltetõ vizemet
Itt vagy velem, ahogy írom ezt a sort
Ahogy szemedhez ér, én ott vagyok Veled!
(Én ott vagyok Veled!)
Többet nem tudok
Csak Neked dúdolni halkan
Néznek a csillagok
Bennem most is béke van!
Álom-szakadék mélye vár
Onnan is visszahív egy szó
Dalt szül a súlyos félhomály
Érzem, hogy sírni volna most jó
Reszket a föld, ha hozzám ér
Egy-egy békés gondolat
Amit nekem küldesz el
Amiben magad is benne vagy…
(Benne vagy...)
Többet nem tudok
Csak Neked dúdolni halkan
Néznek a csillagok
Bennem most is béke van!
Többet nem tudok
Csak Neked dúdolni halkan
Néznek a csillagok
Bennem most is béke van!
Többet nem tudok...
Néznek a csillagok...
Többet nem tudok...
Csak Neked dúdolni halkan!