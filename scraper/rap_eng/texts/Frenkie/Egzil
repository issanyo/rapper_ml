Bosanski tempo, spor i samo smor
Socijala, ulica i hardcore
Nemam ti šta pričat, sigurno nije ko gor'
Poznaješ ovaj mordor i čopor
Mentalni mrak, zagađen zrak
Bit će opet rata, budi se strah
Sve je po starom, tapkamo u mjestu
Kao da 10 godina pišemo istu pjesmu
Daleko je Slovenija, a kamol' Švica
Tupi pogledi, deformisana lica
Svako od nas zarobljen u traumi
Prepoznajemo se širom svijeta po auri
Kad god pređem Savu drugi sam čovjek
I svaki povratak sve teže je podnijet
Ovdje oporavak nece doć' dovijeka
I zato je opcija odlazak i ispočetka počet
Prije smo pili do zore i brinuli majku
A danas otvorim pivo kad smo na skajpu
Cure rastu, godine namiču
Šaljem ti par slika, poželile su amidžu


Prati znakove, briši tragove
Krv nije voda, ne zna za države, gradove
Ne gledaj nazad, ne budi svoje strahove
Stanica egzil, stat ćes na noge


Znam da ne shvataš nekada
Al sve ti halalim
Jer ti pamtiš grad po Vučku i našoj mahali
Sad su ljudi bahati i nije pametno talasati
Al znaš svog brata, uspio sam stasati
Ne mogu ti lagat
Poslije primljenog udarca sam ko dijete uvijek htio zvat starijeg buraza
Ne znam ti opisat, al me nekako to tišti
Da mi je da si ovdje, ma bolje je što nisi
Mama te spominje svaki dan
Ko da računa na još jedan tanjir
Kad nam svaki ručak kuha
Neću da kukam, al šta cu kad slušam
Svakodnevno mržnju, laži, rat, bijedu, krađu, azil
Mahala propala, djece nigdje na vidiku
Vjerovatno puše šišu od onih para na listiću
Neko ganja vizu, ja ne mogu počet nanovo
Nemos kalit čelik pa ga onda miješat s mramorom
Upalim ti album i sve su te pjesme odale
Muzikom i duhom nemos ni ti pobjeć' odavdje
Neka te tamo
Treba samo gledat naprijed, imaš broj
Let je kratak, ako ikad igdje zapne brate moj


Prati znakove, briši tragove
Krv nije voda, ne zna za države, gradove
Ne gledaj nazad, ne budi svoje strahove
Stanica egzil, stat ćeš na noge