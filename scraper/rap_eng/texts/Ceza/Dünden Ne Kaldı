[Verse 1]
Bu piyasa dramın, peşinde bir kralın
Elimde yok bir planım, benim serbest style'ım
Eleştiren eleştirir, benim yeter rhyme'ım
Rap çatışmasındayım hep, çok olsa da kaybım
Gün doğmadan neler doğdu, bilmediğin çok saydım
Ben çoktan uyanmıştım, asıl size günaydın
Fasıl yeni başlamıştı, havlayanlar caydı
En son vurduğumdan beri yatmaktalar baygın
Farkındalar farkın, parkındalar aşkın
Yanındalar yalanların, sahte, dürüst tavırlar
Bende hüznü vardı aşkın, sende kini kaldı
Son bir hakkın varsa eğer bırak sende kalsın
Faydalanırsın yalan dolanla kandıransan
Buz dağlarında donarsın mahsur kalırsan
Gerçek kostümü giyen yalanlar aldatır
Sahte dostluk basan kalpazanlar tek tek avlansın

[Chorus]
Sen de söyle, acep dünden geri ne kaldı?
Bende adres belli; her zaman zifiri karanlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın
Sen de, sen de söyle, acep dünden geri ne kaldı?
Bende adres belli artık saf güneş ve aydınlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın

[Verse 2]
Dikkat etmek gerek, birçok saçmalık yörüngemde
Ben sakin görünsem de, gözüm sende
Özümsersen beni, sağlam karaktersen anlarsın, hissedersin
Kendinden eminsen değer verirsin almayı hak etmişe
Eğer ki sen de yazan her yalan habere kanarsan
Kaybolursun, gerçekleri de yanlış yerde ararsın
Her yönüyle kararsızlık her kimseye zarardır
Yaşam kumar zannedenler şöyle geçip zar atsın
Bir dakika öncemiz ölmüş, bir dakika sonramız ölü
Didaktik olan şeyleri seç vaktin kalmamış gibi
Aklı selim olan kimse geçsin öne, konuşsun
Bir manyağa kalırsa meydan sonra pişman olursun
Geçmez bir gün sorunsuz, hep dert ile boğulduk
Dert anlatmak olsa derdim, gözyaşların kururdu
Ağlamaklı, zayıf sesler yönetemez hiç kimseyi
Ne anlattığınız belli değil, gelin de beni dinleyin

[Chorus]
Sen de söyle, acep dünden geri ne kaldı?
Bende adres belli; her zaman zifiri karanlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın
Sen de, sen de söyle, acep dünden geri ne kaldı?
Bende adres belli artık saf güneş ve aydınlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın

[Verse 3]
Sınıflandırılmış toplumlar kalırmış sınıfta
"Adam" demezler, dışlanırsın kılık kıyafet bozuksa
Beylere ziyafet gerek, hizmetçiler emrinde
Beylikler baş üstündedir, dostluk ayaklar altında
Postu giyen yürür gider, ye kürküm ye misali
Dostu bilen çok yaşasın, tel örgüyle siyaset
Hep övgüyle bahsedilir eğer yüzün dönükse
Bi' anda senden kötüsü yok sen arkanı dönünce
Eğer ki kesintisiz bir güç kaynağınız yoksa bence fazla güvenmeyin kendinize
Fazla direnmek zamana çaresizliğin bir parçası
Gereksiz yürek göstermek, boşa kürek çekmekle aynı
Ne mesaj vermek, ne doldurmak, deşarj etmek amaç
Felaketler her tarafta, tamam anladık da güzellikler de var her tarafta
Bakarsan görürsün, gözün bir mânâda açıksa, yaptığın iyilikler kanıtlar

[Chorus]
Sen de söyle, acep dünden geri ne kaldı?
Bende adres belli; her zaman zifiri karanlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın
Sen de, sen de söyle, acep dünden geri ne kaldı?
Bende adres belli artık saf güneş ve aydınlık
İşte buydu farkım, kimin yanlışları boyandı
Ben Ceza'yım zaten, yeter, biraz suçlu aransın