[Strofa 1]
Ricordo che quand'ero bambino avevo un rapporto migliore con il mattino
E Milano mi sembrava più grande fino alla provincia dove ancora vivo, lavoro, scrivo
Ricordo mamma e papà che fumavano in cucina appoggiati al tavolo
Non ricordo quanto, se poco o tanto, Philip Morris Blue se non sbaglio
Scrivere un disco ti fa crescere tornando piccolo
Come in quel film di cui non ricordo il titolo
E mi viene da ridere se mi dicono "la musica è sacra", per me è un antidolorifico
Pranzi, nonni, radio di sottofondo, sentirsi liberi in fondo
Con la certezza che i giorni sono solo un girotondo
Con quell'ignoranza che ti salva dal mondo
Solo per noia, solo per noi, giocavo con i rasoi disegnavo supereroi
Pensavo di potermi cancellare i nei
Avevo due tartarughe che ora non vorrei
Ho iniziato a parlare prima del previsto, avevo uno strabismo
E forse è per questo che ora vedo una realtà che altri non capiscono
È ostracismo, e mi divincolo

[Ritornello]
Mi ricordo le case quando ancora la neve cadeva a natale
Il mio paese era un presepe senza santi da pregare
Cosparso di sale per coprire il male di un anno solare
Mi sembrava una bolla di gelo e che quella bolla stesse per scoppiare
Diventare bambino per tornare a pensare che tutto è normale
Per trovare la morte dirle che tu con lei non hai niente a che fare
Serve del coraggio per volere sapere che cosa rimane quaggiù
Quando tocchi l'infinito sarai finito tu

[Strofa 2]
Le macchinine che tiravo da bambino con l'elastico
Sono cresciute con me mi chiudono nel traffico
Un giorno come tanti di quelli che non passano, di tasti che si schiacciano, di pasti che non saziano
Rimani bambino finché non bevi vino, finché sei sicuro di arrivare primo
Finché capisci di viverti chi ti sta vicino, e che tutti finiremo sottoterra, io per primo
Sono cresciuto in un paese di provincia dove se pensi per te sei un egoista
Dove se aiuti qualcuno sei comunista
Dove non è possibile tu faccia il musicista
Avevo gli occhi belli e non vi credevo
Disegnavo dei castelli e mi ci perdevo
Coi pastelli consumati e i pezzi Lego creavo i miei mostri e li distruggevo
Fa paura essere grandi svegliarsi e ritrovarsi le mani giganti
Continuare ad aspettare il più bello tra i compleanni
Scoprire che in dieci minuti sono passati dieci anni
Ma io ti vedo nei vicoli che ridi dei miei modi ridicoli
Ti riconosco dai riccioli
E mi ricordi che per diventare grandi bisogna farsi piccoli

[Ritornello]
Mi ricordo le case quando ancora la neve cadeva a natale
Il mio paese era un presepe senza santi da pregare
Cosparso di sale per coprire il male di un anno solare
Mi sembrava una bolla di gelo e che quella bolla stesse per scoppiare
Diventare bambino per tornare a pensare che tutto è normale
Per trovare la morte e dirle che tu con lei non hai niente a che fare
Serve del coraggio per volere sapere che cosa rimane quaggiù
Quando tocchi l'infinito sarai finito tu