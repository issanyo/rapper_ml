[וורס רץ]
עדיין משקרים בפנים חתומות
עדיין הם בונים פה חומות מחרחרים מלחמות
יושבים מעל כולם במאה קומות
מפרידים בין העם עם דעות קדומות
עדיין מתלוננים ללא כתובות
עדיין לא מתקדמים פה ללא טובות
עדיין משפחות ברחובות
תשע מתוך עשר אנשים בחובות
עדיין מרוויחים חצי ומשלמים כפול
עדיין זה משכנתא למלא ת'טנק בפול
עדיין כולם אכולי תסכול
אתם עדיין מתפלאים שבורחים לחול
עדיין סטלנים יושבים על גראס
והפושעים בכנסת הם קוצרים ת'פרס
עדיין מס על מס ומס מס על מס
עדיין החמאס תגיד איך לא נמאס
עדיין אין כבוד לנשים זכויות לנכים
עדיין מפלגים אנשים מלחמת אחים
עדיין מתנכלים לכל הבני מיעוטים
עדיין אתיופים רואים שוטרים בתוך סיוטים
עדיין נשבעים בשם הדמוקרטיה
ועדיין אין אמפתיה
עדיין עדיף לזרוק את הטוסטר לאמבטיה
מאשר להתמודד עם כל הבירוקרטיה
עדיין זה הפרד ומשול ימין שמאל
מחר אתמול לבן שחור קטן גדול
ועל הכל צריך אקמול
כי כמה מהבולשיט כבר אפשר לסבול
עדיין מדברים אל הקיר
עדיין זה את מי 'תה מכיר
עדיין פוליטיקאים ימכרו את אמא בלי לחשוב פעמיים
רק תנקוב במחיר
עדיין פיגועים
עדיין אנשים לא רגועים
עדיין בשנאה פה נגועים
עדיין לא הספקנו לספור ת'הרוגים
לפני שמתפתחים פה לפחות עוד כמה אירועים
עדיין כל הנוער עם עיניים אדומות
וכולם מסביב עם עיניים עצומות
עדיין אין כסף למורים ולמורות
אז החינוך נמוך מהעולם בכמה רמות
עדיין חור בהשכלה שחיתות בממשלה
אין נחלה בכלכלה
מונופול על התרופות מההתחלה
עם תופעות לווי יותר גרועות מהמחלה
ועדיין מקווים שהכל יהיה בסדר, שהכל יהיה בסדר
עדיין מקווים שהכל יהיה בסדר, שהכל יהיה בסדר
עדיין מקווים שהכל יהיה בסדר, שהכל יהיה בסדר
עדיין מקווים שהכל יהיה בסדר
עדיין מקווים שהכל יהיה בסדר