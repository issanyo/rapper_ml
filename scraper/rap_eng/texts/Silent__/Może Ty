[Ref.]
Mezopotamia, między Eufratem i Tygrysem
Mezo styl, między kartką i długopisem
Mezo styl, między formą i treścią
Może Ty też wiesz coś na ten temat..


[Zwrotka 1]
Świat pełen pokus, świat, który wabi
Znaleźć złoty środek, kodeks, jak Hammurabi
Uczysz się być twardy, popychany przez rzeczywistość
Człowiek - najdramatyczniejsza spośród istot
Wiesz jak masz postępować, znasz dekalog
W tej sekundzie tysiące osób go złamało
By mieć władzę jak faraon, by podwyższyć społeczny status
Gotowi jesteśmy zmienić każdy statut
Szukasz doskonałości, wspinasz się po Wieży Babel
Ze świadomością, że czeka Cię upadek
Utracony rajski ogród, przeszłość owiana tajemnicą
Znaki zapytania, myśli wpadające w nicość
Grzechu wirus, wiedza o świecie, polityczne wiece
Papirus zapisany przez lata masą recept
Łyk eliksiru pozwalającego dojść do celu
Wypośrodkować, znaleźć panaceum
Pójdziesz na skróty, czy wybierzesz drogę przez mękę
Aby dopiąć swego i osiągnąć swoją mekkę
Życie - tutaj łatwych odpowiedzi nie ma
Zapytaj siebie, może też coś wiesz na ten temat


[Ref.x2]


[Zwrotka 2]
Wysoko mierząc, szukam na świecie swego mezo
Wierząc w siebie, stosując technikę ala ezop
Czerpiąc wiedzę z treści zawartych w przypowieściach
Wiem, że moje życie jest w moich rękach. (Tylko moich)
Przeciwko złemu losowi szukam obrony w swoim męstwie
Słowo zamieniam w ciało, by osiągnąć szczęście
Między rzeczywistością a jej ideałem znajduję swoje miejsce i idę dalej
Idę, kontemplując radości chwile
Idę, opłakując niepewności chwile
Ile czasu będę w stanie się z tym zmagać
Tyle dni będę robić to nadal, doświadczeń bagaż
Od wiedzy starożytnych cywilizacji
Do codziennego życia w miejskiej aglomeracji
Między altruizmem a chęcią zdobycia siana
Między egoizmem a potrzebą dawania
Mój wybór, Twój wybór, rachunek zysków i strat
Chwila zastanowienia, decyzja, wybuch i start
Życie - tutaj łatwych odpowiedzi nie ma
Zapytaj siebie, może też coś wiesz na ten temat

[Ref.x2]


[Tekst i adnotacje na Rap Genius Polska]